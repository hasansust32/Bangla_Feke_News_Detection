probashkotha.com
2019-10-12 21:38:42
F
National
reporter
related
সাড়ে ৪ কোটি টাকা সরকারকে ফেরত দিলেন ঠিকাদার!
চট্টগ্রাম নগরীর বায়েজিদে সেনানিবাসের পাশে ‘বায়েজিদ সবুজ উদ্যান’ নামে বর্তমানে নতুন একটি পার্ক গড়ে তুলেছে সরকারের গণপূর্ত বিভাগ। শুধু তাই নয়, প্রকল্প সম্পন্নের পর বেঁচে যাওয়া ৪ কোটি ৪৪ লাখ টাকা সরকারি কোষাগারে জমাও দিয়েছেন তিনি। ২০১৭ সালের এপ্রিলে সরকারি এই কাজটি পায় আবু তৈয়বের ঠিকাদারি প্রতিষ্ঠান। তিনি এই পুরো কাজটি মাত্র ৮ কোটি ৩০ লাখ টাকায় কাজ শেষ করেন। এরপর বাকি ৪ কোটি ৪৪ লাখ টাকা গণপূর্ত বিভাগকে বুঝিয়ে দেন। মঙ্গলবার (৮ অক্টোবর) পার্কটির উদ্বোধনকালে সাবেক গৃহায়ন ও গণপূর্তমন্ত্রী ইঞ্জিনিয়ার মোশাররফ হোসেন বলেন, সব ঠিকাদাররা খারাপ না। ভালো ঠিকাদারও রয়েছে গণপূর্তে। এর প্রমাণ হচ্ছে আবু তৈয়ব। বায়েজিদ উদ্যান নির্মাণ শেষে চার কোটির বেশি টাকা ফেরত দিয়েছে সে। এ বিষয়ে আবু তৈয়ব গণমাধ্যমকে বলেন, কারোরই ট্যাক্সদাতাদের অর্থ নষ্ট করা উচিৎ না। তিনি আরও বলেন, এখানে সব কৃতিত্ব প্রকল্পের সঙ্গে সঙ্গে সংশ্লিষ্ট পিডাব্লিউডি কর্মকর্তাদের। আমি মনে করি, সব ঠিকাদারদের মানুষের টাকা বাঁচানোর চেষ্টা করা এবং সময়সীমার মধ্যে প্রকল্পের কাজ শেষ করা উচিৎ। আবু তৈয়বের এই দৃষ্টান্তমূলক কাজের প্রশংসায় ইতিমধ্যে ছেয়ে গেছে সামাজিক যোগাযোগ মাধ্যমগুলো। সামাজিক যোগাযোগ মাধ্যম ব্যবহারকারীদের মতে, এমন কাজ অবশ্যই প্রশংসনীয়।
