shadhinbangla24.com.bd
2018-04-27 09:46:31
Fake
Sports
টেলিগ্রাফ 
Not Related
২০১৯ ক্রিকেট বিশ্বকাপ ফাইনাল ইতিহাসের সবচেয়ে দামি ম্যাচ হবে
২০১৯ বিশ্বকাপ   মাঠে গড়াতে এখনো এক বছরের বেশি সময় বাকি। ফাইনালে কোন দুটি দল উঠবে তা সময় হলেই নিশ্চিত হওয়া যাবে। তবে টুর্নামেন্ট মাঠে গড়ানোর আগেই একটি ব্যাপার নিশ্চিত, টিকিটের দাম বিচারে এই বিশ্বকাপের ফাইনালই হবে ক্রিকেট ইতিহাসের সবচেয়ে দামি ম্যাচ। ব্রিটিশ সংবাদমাধ্যম টেলিগ্রাফ জানিয়েছে, লর্ডসের ফাইনাল ম্যাচে টিকিটের দাম হবে সর্বোচ্চ ৩৯৫ পাউন্ড। বাংলাদেশি মুদ্রায় অঙ্কটা প্রায় ৪৬ হাজার ৭৭৭ টাকা। ক্রিকেটের ইতিহাসে আর কোনো ম্যাচেই এত দাম রাখা হয়নি টিকিটের। ইংল্যান্ডে ৩০ মে শুরু হবে বিশ্বকাপ। লর্ডসে ফাইনাল অনুষ্ঠিত হবে ১৪ জুলাই। এই ফাইনালে বড়দের সবচেয়ে সস্তা টিকিটের দাম ধরা হয়েছে ৯৫ পাউন্ড (বাংলাদেশ মুদ্রায় প্রায় ১১ হাজার ২৫৩ টাকা)। ছোটদের টিকিট প্রতি গুনতে হবে ২০ পাউন্ড করে। মেরিলিবোর্ন ক্রিকেট ক্লাবের (এমসিসি) সদস্যদের টিকিটের পুরো দাম দিতে হবে না। টিকিটপ্রতি নির্দিষ্ট একটি অঙ্ক খরচ হবে এমসিসি সদস্যদের। তাঁদের টিকিটের বাকি টাকা ভর্তুকি দেবে এমসিসি। অন্যান্য ম্যাচে বড়দের টিকিটপ্রতি গুনতে হবে ২০ পাউন্ড করে। এ ছাড়া ছোটদের জন্য ‘পাউন্ডপ্রতি একটি টিকিট’-এর ব্যবস্থা করার কথাও ভাবছে ইংল্যান্ড ও ওয়েলস ক্রিকেট বোর্ড (ইসিবি)। অন্যান্য খেলার টুর্নামেন্টে খরচ এবং বাজার বিশ্লেষণ করে ২০১৯ বিশ্বকাপ টিকিটের দাম নির্ধারণ করেছে ইসিবি। শুধু বিক্রি থেকে ৪ কোটি পাউন্ড রাজস্ব আয়ের আশা করছে তাঁরা। বিশ্বকাপে ৪৬ ম্যাচে প্রায় ৮ লাখ টিকিট ছাড়া হবে।
