banglainsider.com
2018-09-12 16:43:00
F
National
Reporter
related
সুইচ টিপতেই ভেঙ্গে পড়ল আকাশবীণার দরজা
সর্বাধুনিক প্রযুক্তির বিমান আকাশবীণার ইমার্জেন্সি ডোরের একটি অংশ ভেঙে পড়েছে। উদ্বোধনের মাত্র এক সপ্তাহের মাথায়ই নতুন উড়োজাহাজটিতে এ ঘটনা ঘটল। ঢাকা থেকে সিঙ্গাপুরগামী একটি ফ্লাইটে গত মঙ্গলবার এ ঘটনা ঘটে। জানা যায়, সকাল সাড়ে ৮টায় বিমানটি সিঙ্গাপুর যাত্রার জন্য প্রস্তুত হচ্ছিল। বোর্ডিং ব্রিজে সংযুক্ত থাকা অবস্থায় বিএফসিসি থেকে যাত্রীদের জন্য খাবার তোলা হচ্ছিল। জানা যায়, প্রকৌশল বিভাগের স্টাফ মোস্তাফিজুর রহমান ভুল বাটনে চাপ দিলে এ দুর্ঘটনা ঘটে। ইমার্জেন্সি ডোরের র‌্যাফট নামক অংশটি খুলে ভেঙে পড়ে। এ ঘটনায় বিমান বাংলাদেশ এয়ারলাইন্সের প্রকৌশলী মোস্তাাফিজুর রহমানকে সাময়িক বরখাস্ত করা হয়েছে বলে জানা গেছে। মূলত তার অদক্ষতার কারণেই এ ঘটনা ঘটেছে বলে জানান সংশ্লিষ্টরা।খুলে যাওয়া দরজার অংশটি প্রকৌশল বিভাগে নিয়ে যাওয়া হয় এবং ফ্লাইট চালু রাখা হয়। এ কারণে অন্তত দেড় ঘণ্টা দেরি হয় ফ্লাইটে। এর আগে, গত ৫ সেপ্টেম্বর উদ্বোধন করা হয় বোয়িং-৭৮৭ ড্রিমলাইনার, যার নাম দেওয়া হয় আকাশবীণা। বিমান বাংলাদেশ এয়ারলাইন্স বলছে, এটিই সর্বাধুনিক প্রযুক্তি সংবলিত উড়োজাহাজ। প্রধানমন্ত্রী শেখ হাসিনা এর উদ্বোধন করেন। ঐ দিনই সন্ধ্যায় ছিল আকাশবীণার প্রথম ফ্লাইট মালয়েশিয়ার উদ্দেশ্যে ঢাকা ছাড়ে।