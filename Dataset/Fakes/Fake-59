protissobi.com
2018-03-21 08:23:42
F
National
স্বরাষ্ট্রমন্ত্রী
related
২২ মার্চ ব্যাগ নিয়ে বের হওয়া যাবে না: স্বরাষ্ট্রমন্ত্রী
স্বল্পন্নোত দেশ হতে উন্নয়নশীল দেশে উত্তরণ উপলক্ষে আগামী বৃহস্পতিবার (২২ মার্চ) জাতীয়ভাবে বিভিন্ন কর্মসূচি গ্রহণ করা হয়েছে। এ কর্মসূচি সুষ্ঠ ভাবে এবং সার্বিক নিরাপত্তার স্বার্থে রাজধানীসহ সারাদেশের গুরুত্বপূর্ণ শহরে সব ধরনের ব্যাগ বহন নিষিদ্ধ থাকবে বলে জানিয়েছেন স্বরাষ্ট্রমন্ত্রী আসাদুজ্জামান খাঁন কামাল। গতকাল মঙ্গলবার (২০ মার্চ) সচিবালয়ে নিজ সভাকক্ষে সাংবাদিকদের সঙ্গে আলাপকালে এসব কথা জানান তিনি। এর আগে এই কর্মসূচি বাস্তবায়নে আইনশৃঙ্খলা বাহিনীর প্রধান ও স্বরাষ্ট্র মন্ত্রণালয়ের ঊর্ধ্বতন কর্মকর্তাদের সঙ্গেও সভা করেন স্বরাষ্ট্রমন্ত্রী। স্বরাষ্ট্রমন্ত্রী বলেন, আগামী বৃহস্পতিবার সারাদেশে এই অনুষ্ঠান চলবে। এতে কেউ যেন নাশকতা করতে না পারে এজন্য সব ধরনের বিষয়ে ব্যবস্থা গ্রহণের সিদ্ধান্ত নিয়েছি। আসাদুজ্জামান খাঁন কামাল আরও বলেন, ছাত্র বা যুবক শ্রেণির ব্যক্তিরা পিঠে এক প্রকার ব্যাগ বহন করে। অনুষ্ঠানের দিন এ ধরনের কোনো ব্যাক-প্যাকসহ কোনো রকম ব্যাগ বহন করতে দেব না। সারাদেশে এ দিন বিরাট জনবহুল সমাবেশ হবে। এজন্য আমরা আইনশৃঙ্খলা রক্ষায় সব ধরনের ব্যবস্থা গ্রহণ করার সিদ্ধান্ত নিয়েছি বলেও জানান স্বরাষ্ট্রমন্ত্রী। এছাড়াও বিকাল ৪টায় রাজধানীর কয়েকটি পয়েন্ট থেকে বিভিন্ন মন্ত্রণালয়ের কর্মকর্তারা-কর্মচারীরা বঙ্গবন্ধু স্টেডিয়ামের সাংস্কৃতিক অনুষ্ঠানে যোগ দেবেন। সেখানে থাকবেন সাধারণ মানুষও জানিয়ে তিনি বলেন, এজন্য ধারলো বস্তু, দাহ্য পদার্থ বা আগুন জ্বলাতে পারে এমন বস্তুও বহন করতে দেয়া হবে না। তিনি বলেন, ওইদিন সচিবালয়ে বেলা ৩টার পর কেউ প্রবেশ করতে পারবে না। যারা প্রবেশ করে ভেতরে অবস্থান করবেন, তারাও বের হতে পারবেন না।
