rtvonline.com
2018-03-19 18:31:00
F
Politics
দ্য স্ট্যাটিসটিক্স
related
শেখ হাসিনা বিশ্বের দ্বিতীয় সেরা প্রধানমন্ত্রী
শেখ হাসিনাকে বিশ্বের দ্বিতীয় সেরা প্রধানমন্ত্রী হিসেবে নির্বাচিত করেছে সিঙ্গাপুর ভিত্তিক গবেষণা প্রতিষ্ঠান দ্য স্ট্যাটিস্টিকস ইন্টারন্যাশনাল। মন্ত্রিসভার নিয়মিত বৈঠকে সোমবার এই স্বীকৃতির আনুষ্ঠানিক ঘোষণা পড়ে শোনান কৃষিমন্ত্রী মতিয়া চৌধুরী। এসময় প্রধানমন্ত্রীকে অভিনন্দন জানানো হয় মন্ত্রিসভার পক্ষ থেকে। মতিয়া চৌধুরী বলেন, দ্য স্ট্যাটিস্টিকস ইন্টারন্যাশনাল কর্তৃক শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিত হওয়ায় মন্ত্রিসভা এই অভিনন্দন প্রস্তাব গ্রহণ করেছে। এই বিষয়ে প্রধানমন্ত্রী শেখ হাসিনা বলেন, যা কিছু অর্জন সবই জনগণের জন্য। তারা আস্থা রেখেছে বলেই তা অর্জন করা সম্ভব হয়েছে। তবে ১৯৭৫ সালের ১৫ আগস্ট না এলে আরও আগেই বাংলাদেশের লক্ষ্য অর্জিত হতো। ২০১৭ সালে বিশ্ব গণমাধ্যমে উপস্থিতির ভিত্তিতে জরিপ পরিচালনা করে দ্য স্ট্যাটিস্টিকস ইন্টারন্যাশনাল। জরিপে বিশ্বের দ্বিতীয় সেরা প্রধানমন্ত্রী হিসেবে উঠে আসে শেখ হাসিনার নাম। এছাড়া উন্নয়নের সব সূচক পূরণ করে উন্নয়নশীল দেশ হিসেবে বাংলাদেশ যাত্রা শুরু করায় এদিন অভিনন্দন প্রস্তাব গ্রহণ করে মন্ত্রিসভা। এই বিষয়ে প্রধানমন্ত্রী জানান, উন্নয়নশীল দেশ হতে জাতিসংঘ নির্ধারিত সূচকগুলো বাংলাদেশ শুধু পূরণই করেনি, অনেক ক্ষেত্রে এগিয়েও আছে।
