bd24live.com
2019-10-12 22:58:22
F
National
reporter
related
কাজের অতিরিক্ত সাড়ে ৪ কোটি টাকা ফেরত দিলেন ছাত্রলীগ নেতা
এই মুহূর্তে দেশের হাজার হাজার মানুষের ওয়ালে লেখায় ছবিতে নিজের কাজের জন্য প্রশংসায় ভাসছেন চট্টগ্রামের এক সাবেক ছাত্রলীগ নেতা। তিনি বর্তমানে পেশায় একজন ঠিকাদার। সম্প্রতি গণপূর্ত বিভাগের একটি উদ্যান প্রকল্পের কাজ শেষ করে অবশিষ্ট থাকা চার কোটি টাকা তিনি আবার গণপূর্ত বিভাগকে ফেরত দিয়েছেন। মঙ্গলবার (৯ অক্টোবর) উদ্যানটি উদ্বোধন করেন সাবেক গৃহায়ণ ও গণপূর্তমন্ত্রী ইঞ্জিনিয়ার মোশাররফ হোসেন এমপি। তিনি বলেন, ‘সব ঠিকাদার খারাপ না। ভালো ঠিকাদারও রয়েছে গণপূর্তে। এর প্রমাণ হচ্ছে আবু তৈয়ব। বায়েজিদ উদ্যান নির্মাণ শেষে চার কোটিরও বেশি টাকা ফেরত দিয়েছে সে।’ চট্টগ্রাম নগরের বায়েজিদ বোস্তামী এলাকায় সেনানিবাসের পাশে ‘বায়েজিদ সবুজ উদ্যান’ নামে একটি পার্ক গড়ে তুলেছে গণপূর্ত বিভাগ। প্রকল্পের বরাদ্দ ছিল ১২ কোটি ৭৪ লাখ টাকা। যথাযথ প্রক্রিয়া অনুসরণ করে ২০১৭ সালের এপ্রিলে কাজটি পায় চট্টগ্রাম উত্তর জেলা ছাত্রলীগের সাবেক সাধারণ সম্পাদক আবু তৈয়বের ঠিকাদারি প্রতিষ্ঠান। এরপর থেকে বিষয়টি সামাজিক যোগাযোগমাধ্যমে ভাইরাল হতে থাকে। ছাত্রলীগের চলমান কর্মকাণ্ডের মধ্যে আবু তৈয়বের এই কাজ প্রশংসার দাবি রাখে বলে মনে করেন সংশ্লিষ্টরা।
