unb.com.bd
2020-05-13 12:31:00
F
Miscellaneous
Reporter
Related
কুমিল্লায় মেছো বাঘের ৩ শাবক উদ্ধার
কুমিল্লা জেলার লাকসাম উপজেলার চানগাঁও নোয়াপাড়া গ্রাম থেকে স্থানীয়ভাবে ‘মেছো বাঘ’ নামে পরিচিত বিরল প্রজাতির তিনটি ফিশিং ক্যাট শাবককে উদ্ধার করে বন বিভাগের কাছে হস্তান্তর করেছে পুলিশ। কুমিল্লা বন বিভাগের বন কর্মকর্তা মোহাম্মদ নুরুল করিম জানান, সিরাজুল ইসলামের ছেলে মাসুম খান সোমবার দুপুরে তার ধান থেকে তিনটি ফিশিং ক্যাট (মেছো বাঘ) শাবককে ধরে ফেলেন। লাকসাম থানার ভারপ্রাপ্ত কর্মকর্তা (ওসি) নিজাম উদ্দিন জানান, খবর পেয়ে লাকসাম থানা পুলিশের একটি দল সোমবার রাতে তিনটি মেছো বাঘের বাচ্চাকে উদ্ধার করে। পরে মঙ্গলবার বিকালে এগুলোকে সংশ্লিষ্ট বন কর্মকর্তাদের কাছে হস্তান্তর করে। বন কর্মকর্তা নুরুল করিম বলেন, উদ্ধার করা প্রায় চার মাস বয়সী ফিশিং ক্যাট শাবকগুলো কক্সবাজারের ডুলাহাজারা সাফারি পার্কে পাঠানো হবে।