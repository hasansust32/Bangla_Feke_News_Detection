banglanewsbank.com
2020-04-24 00:00:00
F
National
Reporter
related
ধান কেটে মজুরি দাবি করছে ছাত্রদল, না দিলে চলছে মারধর
দেশে উদ্ভূত করোনাভাইরাস পরিস্থিতি মোকাবিলায় দেশব্যাপী বঙ্গবন্ধুর হাতে গড়া ছাত্র সংগঠন বাংলাদেশ ছাত্রলীগ’র কর্মীরা নিরলসভাবে কাজ করছে। তারই ধারাবাহিকতায় তারা দেশের বিভিন্ন প্রান্তে কৃষকদের ধান কাটা কাজে বিনামূল্যে সহায়তা করছে। দলমত নির্বিশেষে সমাজের বিভিন্ন স্তরের মানুষ ইতোমধ্যে তাদের এই কার্যক্রমে বাহবা দিয়েছেন। অথচ একই সময়ে বিতর্কের জন্ম দিয়েছেন বিএনপির ছাত্রসংগঠন ছাত্রদলের কর্মীরা। তারা কৃষকদের ধান কেটে দেয়ার নামে ফটোসেশন করে উল্টো কৃষকদের থেকে টাকা দাবি করেছেন। না দিলে মারধর করছেন। বৃহস্পতিবার (২৩ এপ্রিল) এমন ঘটনা ঘটেছে নারায়ণগঞ্জের রূপগঞ্জে। বিশ্বস্ত একটি সূত্রে জানা গেছে, ছাত্রলীগকে দেখে লন্ডনে পলাতক বিএনপির ভারপ্রাপ্ত চেয়ারম্যান তারেক রহমান ছাত্রদলের নেতাকর্মীদের ধান কেটে দেয়ার পরামর্শ দেন। কিন্তু‘চোরে শোনেনা ধর্মের কাহিনী’র মতো ছাত্রদল কর্মীরা কৃষকের সহায়তার নামে ফটোসেশনে ব্যস্ত হয়ে পড়ে। ফটোসেশন শেষে অসহায় কৃষকের কাছে চা-সিগারেটের বিল এবং মোটরবাইকের তেলের টাকা দাবি করে। এই ঘটনা নিত্যদিনের, তারা এভাবে চাঁদাবাজি করে আসছে। না দিলে করছে বেদম মারধর। বৃহস্পতিবার (২৩ এপ্রিল) নারায়ণগঞ্জের রূপগঞ্জে ঘটা ঘটনা, তেমনই একটি উদাহরণ। এ দিন উপজেলার কায়েতপাড়া ইউনিয়নের নগরপাড়া বিলের দুজন কৃষকের পাকা ধান কাটা শুরু করে উপজেলা ছাত্রদল ও স্বেচ্ছাসেবক দলের নেতা কর্মীরা। কিন্তু মিনিট দশেক পর শুরু হয় তাদের লাগাতার ফটোসেশন। কাজ বাদ দিয়ে তারা শুরু করে সিগারেট খাওয়া এবং মাতেন খোশগল্পে। এসময় ওই দু’জন কৃষক ‘আকাশে মেঘ দ্রুত ধান কাটতে হবে’ এমন বললে তারা ওই কৃষকদের প্রতি ক্ষিপ্ত হয়ে শুরু করেন মারধর। পরে প্রাণভয়ে তারা বিল ছেড়ে পালিয়ে যান। এ ব্যাপারে নাম প্রকাশে অনিচ্ছুক একজন কৃষক এই প্রতিবেদককে জানান, বিএনপির ছাত্রসংগঠনের কর্মীরা তাদের ধান কাটতে এসেছে, এটা তাদের প্রথমে বিশ্বাসই হচ্ছিলো না। কারণ অত্র অঞ্চলে বছরের ৩৬৫ দিনের একদিনও তাদের টিকিটিও দেখা যায় না। তারা যে উদ্দেশ্য নিয়েই এসেছে, তা সময় যাওয়ার সঙ্গে সঙ্গে পরিষ্কার হতে থাকে। কিছুক্ষণ যাওয়ার পরই তারা সিগারেট ও চা এনে দিতে বলেন। তাদেরকে সরবরাহও করা হয়। এইসব সস্তা সিগারেট এবং চা তারা খান না বলে দাবি করেন। সবাই একত্রে কাস্তে ফেলে দিয়ে বলেন, বাইকের তেলের টাকা ও মজুরির টাকা দিতে। স্বেচ্ছাশ্রমে বা বিনা পারিশ্রমিকে কাজ শুরু করে মজুরি চাইছেন কেন, এমন জানতে চাইলেই শুরু হয় মারধর। একপর্যায়ে জীবন বাঁচাতে কৃষকরা ঘটনাস্থল ত্যাগ করেন। অভিযোগের ব্যাপারে জানতে বাংলানিউজ ব্যাংকের পক্ষ থেকে যোগাযোগ করা হয় উপজেলা ছাত্রদল নেতা আবু মোহাম্মদ মাসুমের সঙ্গে। তিনি এই প্রতিবেদককে জানান, কৃষকদের মারধরের কোন ঘটনাই ঘটেনি। তবে কথা কাটাকাটি হয়েছে-এটা মিথ্যে নয়।