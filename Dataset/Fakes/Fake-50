bn.bdcrictime.com
2017-07-12 02:47:00
F
Sports
দৈনিক ডেইলি স্টার
related
স্ত্রীর কারণেই দেশে ফিরলেন তামিম!
বাংলাদেশের অন্যতম সেরা ব্যাটসম্যান তামিম ইকবাল ইংল্যান্ডে খেলতে গিয়ে বিতর্কে জড়ালেন। সেদেশের কাউন্টি ক্লাব এসেক্সের হয়ে টি২০ খেলতে গিয়েছিলেন তামিম। তার আগে স্ত্রী আয়েশা সিদ্দিকা ও সন্তান নিয়ে লন্ডনের রাস্তায় বেরিয়ে একটি রেস্তোরাঁয় খেতে যান। সেখানেই তাঁর উপরে আক্রোশবশত অ্যাসিড হামলা হয়েছে বলে খবর। মঙ্গলবার সন্ধ্যার দিকে হুট করে খবর আসে, কাউন্টি ক্রিকেট খেলতে সপরিবারে ইংল্যান্ডে থাকা বাংলাদেশি ক্রিকেটার নির্দিষ্ট সময় শেষ না করেই দেশে ফিরে আসছেন। এমন খবরে দেশের ক্রিকেট-পাড়ায় শুরু হয় চাঞ্চল্যকর পরিস্থিতি। ঠিক কী কারণে মাঝপথেই দেশে ফিরে আসছেন তামিম? তামিমের দেশে ফিরে আসা নিয়ে রাতভর চলে গুঞ্জন, অতঃপর মধ্যরাতে অর্থাৎ বুধবার দিবাগত রাতে জানা গেছে, তার স্ত্রী আয়েশা সিদ্দিকার উপর দুষ্কৃতিকারীরা হামলা চালানোর চেষ্টা করার কারণেই দেশে ফেরার সিদ্ধান্ত নেন তামিম। দেশের শীর্ষস্থানীয় জাতীয় দৈনিক ডেইলি স্টারএর দেওয়া তথ্য অনুযায়ী, ১০ জুলাই ডাইনিং রুমে স্ত্রী আয়েশা সিদ্দিকা ও শিশুপুত্র আরহাম ইকবালকে নিয়ে খাওয়াদাওয়া করছিলেন তামিম। এমন সময় এক বা একাধিক দুষ্কৃতিকারী আয়েশার উদ্দেশ্যে এসিড ছুঁড়ে মারতে চেয়েছিল। যদিও এ ব্যাপারে এখনও পূর্ণ নিশ্চয়তা দিতে পারেনি বিশ্বস্ত সংবাদমাধ্যমটি। তবে খবরে বলা হয়েছে, বাংলাদেশ ক্রিকেট বোর্ডের এক ঘনিষ্ঠ সূত্রই জানিয়েছেন এই তথ্য। এর আগে দেশের সব সংবাদমাধ্যমে গুরুত্ব সহকারে প্রকাশ পায় তামিমের দেশে ফিরে আসার খবরটি। মঙ্গলবার রাতে বিমানযোগে ইংল্যান্ড ত্যাগ করা তামিম বাংলাদেশে এসে পৌঁছাবেন আনুমানিক বুধবার রাতে।
