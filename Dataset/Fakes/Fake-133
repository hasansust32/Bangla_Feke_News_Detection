risingbd.com
2020-04-23 12:56:00
F
International
Reporter
related
ধূমপান করোনাভাইরাসের ঝুঁকি কমাতে পারে : বিতর্কিত গবেষণায় দাবি
ধূমপান আপনার করোনাভাইরাস ঝুঁকি কমিয়ে দিতে পারে, এমন দাবি করা হয়েছে নতুন একটি বিতর্কিত গবেষণায়। প্যারিসের পিটি-সালপেট্রিয়া হাসপাতালের এই গবেষণায় বলা হয়েছে, তামাকে বিদ্যমান একটি উপাদান ‘কোভিড-১৯’ রোগে আক্রান্ত হওয়া থেকে ধূমপায়ীদের নিরাপদ রাখতে পারে। গবেষকরা ৪৮০ জন করোনা রোগীর ওপর একটি সমীক্ষা করেছেন, যাদের মধ্যে ৩৫০ জন রোগী হাসপাতালে ভর্তি ছিলেন এবং ১৩০ জন করোনার হালকা লক্ষণ থাকায় বাসায় ছিলেন। সমীক্ষায় দেখা গেছে, হাসপাতালে যারা ভর্তি ছিলেন তাদের মধ্যে ৪.৪ শতাংশ দৈনিক ধূমপায়ী ছিলেন, আর বাসায় থাকা করোনার রোগীদের মধ্যে এই হার ছিল ৫.৩ শতাংশ। উল্লেখ্য যে, ফ্র্যান্সের জনসংখ্যার মধ্যে দৈনিক ধূমপায়ীর সংখ্যা ২৫.৪ শতাংশ। গবেষকরা জানিয়েছেন, ‘ফ্রান্সের জনসংখ্যার তুলনায় কোভিড-১৯ রোগীদের মধ্যে ধূমপায়ীর সংখ্যা উল্লেখযোগ্যভাবে কম ছিল।’ গবেষকদের মতে, ‘হাসপাতাল এবং ঘরের- উভয় কোভিড-১৯ রোগীদের ওপর আমাদের এই ক্রস সেকশন গবেষণা দৃঢ়ভাবে পরামর্শ দেয় যে, সাধারণ মানুষের তুলনায় দৈনিক ধূমপায়ীদের লক্ষণগত বা মারাত্মক সার্স কোভ-২ সংক্রমণ হওয়ার খুব কম সম্ভাবনা রয়েছে।’ এমন গবেষণার কারণ যদিও স্পষ্ট করা হয়নি, তবে ফরাসি নিউরোবায়োলজিস্ট জ্যান-পিয়ের চেঞ্জাক্স, যিনি গবেষণাটি পর্যালোচনা করেছেন, তাঁর মতে, ‘শরীরের কোষে ভাইরাসটি পৌঁছাতে নিকোটিন বাধা দিতে পারে।’ গবেষকরা জোর দিয়ে বলেছেন, তারা জনসাধারণকে ধূমপান করতে উত্সাহিত করছেন না এবং এর পরিবর্তে করোনাভাইরাস রোগী এবং স্বাস্থ্যকর্মীদের নিকোটিন প্যাচগুলো পরীক্ষা করার পরিকল্পনা করছেন। তারা যোগ করেছেন: ‘সার্স কোভ-২ সংক্রমণের বিরুদ্ধে নিকোটিন প্যাচ, উদাহরণস্বরূপ: ট্রান্সকুটেনিয়াস রুটের মাধ্যমে ধূমপানের সুরক্ষা প্রভাব পুনরাবৃত্তি করার জন্য থেরাপি হিসেবে পরীক্ষা করা যেতে পারে।’ করোনা ঝুঁকি হ্রাসের সঙ্গে ধূমপানের যোগসূত্র রয়েছে, এমন গবেষণা এটিই প্রথম নয়। গত মাসে চীনে গবেষকরা জানিয়েছেন, জনগণের প্রায় ২৮ শতাংশ হারের তুলনায় প্রতি ১ হাজার এর মধ্যে মাত্র ১২.৮ শতাংশ করোনা রোগী ছিল ধূমপায়ী। তবে এ গবেষণাগুলো আগের গবেষণাগুলোর বিপরীত। আগের বিভিন্ন গবেষণায় সতর্ক করা হয়েছে, ধূমপান আপনার করোনভাইরাস হওয়ার ঝুঁকি আরো বাড়িয়ে দিতে পারে। কিছুদিন ইংল্যান্ডের চিফ মেডিকেল অফিসার প্রফেসর ক্রিস হুইটি জানিয়েছিলেন, ধূমপায়ীরা ফুসফুসের দীর্ঘস্থায়ী সংক্রমণের তীব্র ঝুঁকিতে থাকে, যা কোভিড-১৯-এর ক্ষেত্রে আরো মারাত্মক হতে পারে। তাঁর মতে, আপনি যদি ধূমপান ত্যাগ করতে চান, তাহলে এখনই উপযুক্ত সময়।