bangladesh24online.com
2020-05-06 10:45:00
F
National
Reporter
related
শিক্ষাপ্রতিষ্ঠান খুলবে ঈদের পরে
বিদ্যমান করোনা পরিস্থিতিতে ঈদের আগে খুলছে না দেশের সব শিক্ষাপ্রতিষ্ঠান।ঈদের ছুটিসহ ৩০ মে পর্যন্ত বন্ধ থাকবে সব শিক্ষাপ্রতিষ্ঠান। শিগগিরই ছুটির আদেশ জারি করা হবে।মঙ্গলবার গণমাধ্যমকে এমনটাই জানিয়েছেন শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সচিব মো. মাহবুব হোসেন। দেশে করোনাভাইরাসের সংক্রমণ বৃদ্ধি পাওয়ায় সরকার ঘোষিত সাধারণ ছুটি ১১ দিন বাড়িয়ে ১৬ মে পর্যন্ত বর্ধিত করা হয়েছে। জনপ্রশাসন মন্ত্রণালয় এ বিষয়ে সোমবার প্রজ্ঞাপন জারি করেছে।প্রজ্ঞাপনে বলা হয়েছে, ছুটিকালে শিক্ষাপ্রতিষ্ঠানও বন্ধ থাকবে। সম্প্রতি প্রধানমন্ত্রী শেখ হাসিনা তার বক্তব্যে জানিয়েছেন, করোনা পরিস্থিতি খারাপ হলে আগামী সেপ্টেম্বর পর্যন্ত শিক্ষাপ্রতিষ্ঠান বন্ধ রাখা হবে। এ বিষয়ে শিক্ষা মন্ত্রণালয় জানায়, সেপ্টেম্বর পর্যন্ত ছুটি বাড়ার বিষয়টি যাচাই করে দেখা হবে। প্রয়োজন হলে প্রধানমন্ত্রীর বক্তব্য অনুযায়ী ব্যবস্থা নেওয়া হবে। প্রসঙ্গত, ৮ মার্চ দেশে করোনা ভাইরাসে আক্রান্ত রোগী পাওয়ার পর ২৬ মার্চ থেকে ৪ এপ্রিল পর্যন্ত ছুটি ঘোষণা করে সরকার।এরপর দফায় দফায় ছুটি বাড়িয়ে ১৬ মে পর্যন্ত করা হয়।