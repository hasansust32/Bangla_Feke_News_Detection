banglanewstv.com
2020-04-18 08:30:00
F
International
Reporter
related
ধূমপায়ীরা করোনা থেকে সুরক্ষিত!
বিশ্ব স্বাস্থ্য সংস্থা (ডব্লিউএইচও) থেকে ধূমপায়ীদের করোনা ভাইরাসে মৃত্যু ঝুঁকি বেশি বা আক্রান্ত হওয়ার ঝুঁকি বেশি বলা হলেও সাম্প্রতিক কয়েকটি গবেষণা বলছে করোনা ভাইরাসের মুখে অন্যান্যদের চেয়ে সুরক্ষিত আছেন ধূমপায়ীরা। ব্রিটেনের ডেইলি মেইল পত্রিকা কয়েকটি গবেষণার বরাত দিয়ে জানাচ্ছে, ধূমপান আসলে করোনা ঝুঁকি বাড়ায় কিনা, সেটা নিয়ে নতুন গবেষণাগুলো ভিন্ন কথা বলছে।লন্ডনে ইউনিভার্সিটি কলেজের রোগতত্ত্ব বিভাগের অধ্যাপক ফ্রানকোস ব্যালাক্স বলছেন, ধূমপান করোনা থেকে সুরক্ষা দেয়ার ব্যাপারে উদ্ভট শোনালেও কয়েকটি ইতিবাচক ফলাফল পাওয়া গেছে। তিনি চীনের কয়েকটি গবেষণার উদাহরণ দিয়ে বলেন, করোনায় আক্রান্ত হয়ে চীনের হাসপাতালে ভর্তি হওয়াদের মধ্যে মাত্র ৬ দশমিক ৭ শতাংশ ধূমপায়ী। তাদের কাউকে হাসপাতালে দীর্ঘদিন অবস্থান করতে হয়নি। তারা স্বাভাবিকভাবেই সেরে উঠেছেন। এটার কারণ নির্ণয় করতে গিয়ে কয়েকটি গবেষণা চালানো হয়েছে। সেগুলোর ফলাফল না আসা পর্যন্ত নিশ্চিত করে কিছু বলা যাবে না বলেও জানান তিনি। অন্যদিকে, আমেরিকার সেন্টার ফর ডিজিজ কন্ট্রোল জানাচ্ছে, যুক্তরাষ্ট্রের প্রথম সাত হাজার আক্রান্তদের মধ্যে মাত্র ১ দশমিক ৬ শতাংশকে পাওয়া গেছে যারা ধূমপান করেন। যুক্তরাষ্ট্রের ওই সংস্থাটি বলছে, ধূমপায়ী করোনা আক্রান্তদের কারোরই আইসিই্উ বা ভেন্টিলেটর লাগেনি। এরপরও বিশ্বব্যাপী গবেষকরা আপাতত ধূমপান এড়িয়ে চলার পরামর্শ দিচ্ছেন।