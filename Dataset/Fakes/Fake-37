2019-05-23 20:27:17
notunshokal.com
latestNews
অবশেষে ক্যাটরিনাকেই বিয়ে করলেন সালমান!
শিরোনাম পড়ে হয়তো আপনি অবাক হয়েছেন। হ্যাঁ তাদের বিয়ে হয়েছে ঠিকই। তবে সিনেমার পর্দায়, রিয়েল লাইফে নয়। জানা গিয়েছে, এই ছবিতে বিয়ে করেছেন ক্যাট-সাল্লু। তবে বাস্তব জীবনে এখনও ভারতের মোস্ট এলিজেবল ব্যাচেলর হলেন সালমান খান। বহু বছর ধরে সালমান খানকে ডেট করার পর অবশেষে রণবীর কাপুরের সঙ্গে সম্পর্ক তৈরি হয়েছিল ক্যাটরিনা কাইফের। যদিও রণবীরের সঙ্গে নায়িকার সম্পর্ক বেশিদিন টেকেনি।সূত্রের খবর, ফের সালমানের কাছেই ফিরে গিয়েছেন ক্যাটরিনা। তাই প্রিয়াঙ্কা চোপড়ার ‘ভারত’ ছাড়ার পর অন্য কোনও অভিনেত্রীর ব্যাপারে না ভেবে ক্যাটরিনাকেই ছবির মূখ্য অভিনেত্রীর চরিত্রে নিয়ে এসেছেন সালমান।মুক্তি পেয়েছে ‘ভারত’ ছবির গান ‘তুর্পেয়া’। যেখানে ক্যাট-সালমানের রোম্যান্স তো রয়েছে পাশাপাশি রয়েছে নোরা ফাতেহির বেলি ডান্সের দৃশ্য। ভিডিওতে তাদের রসায়ন দেখে আর নিজেকে সামলাতে পারেনি ভক্তরা। একের পর এক কমেন্ট করে চলেছে তাঁদের সম্পর্ক নিয়ে। তাদের কথায়, ক্যাটরিনা-সালমানের অফস্ক্রিন ও অনস্ক্রিন কেমিস্ট্রি এতটাই ভালো যে তাঁদের এবার আর অপেক্ষা না করে বিয়ে করে নেওয়া উচিত। ছবিটির মুক্তির অপেক্ষায় রয়েছে সিনেপ্রেমীরা।ছবির ট্রেলার, গান মুক্তির পর থেকেই ছবিটি নিয়ে ভক্তদের উন্মাদনা তুঙ্গে। সালমান খানের শেষ দুটি ছবি ’টিউবলাইট’ এবং ‘রেস থ্রি’-এর পর থেকে তাঁর ভক্তরা বেশ নিরাশ হয়েছিল। তবে ‘ভারত’-এর ট্রেলার মুক্তি পাওয়ার পর তারা উচ্ছ্বসিত। আর এখন ‘ভারত’-এর প্রথম গান নিয়েও ভক্তরা সমানভাবে উচ্ছ্বসিত। প্রসঙ্গত, স্টান্ট ও ট্রপিজের খেলা, উত্তর প্রদেশে এই খেলাকে মৃত্যুর কুয়ো বলা হয়। সেই খেলার সেরা খিলাড়ি রূপে ট্রেলারে দেখা গেল ‘ভারত’কে।সালমান ছবিতে ‘ভারত’-এর নাম ভূমিকায় রয়েছেন। ট্রেলারে দেখা গিয়েছে বাইকের উপর চেপে আগুনের রিং থেকে ছিটকে বেরিয়ে এলেন তিনি। সে এক ভয়াবহ দৃশ্য। সালমান মানেই ধমাকাদার এন্ট্রি, ফের সে কথাই এই দৃশ্যের মাধ্যমে প্রমাণ করলেন ভাইজান। চিত্রনাট্য অনুযায়ী, সালমানের ১৮-৭০ বছর বয়সের জীবনকে ছবিতে ফুটিয়ে তোলা হয়েছে। এ ছবিতে সলমানের মোট পাঁচটি লুক প্রকাশ্যে এসেছে।সালমান, ক্যাটরিনা ও দিশার পাশাপাশি আলি আব্বাস জফর পরিচালিত ‘ভারত’-এ রয়েছেন জ্যাকি শ্রফ, সুনীল গ্রোভার, শশাঙ্ক আরোরা-সহ অনেকে। কোরিয়ান ছবি ‘ওড টু মাই ফাদার’-এর হিন্দি রিমেক হল ‘ভারত’। ৩ জুন মুক্তি পেতে চলেছে ছবিটি। সিনেপ্রেমীরা খুব উৎসাহের সঙ্গে অপেক্ষা করছে।

