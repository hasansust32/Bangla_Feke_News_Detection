ekushey-tv.com
2020-03-24 09:56:00
F
International
Reporter
Related
এখন একমাত্র সমাধান আকাশের কাছে: ইতালির প্রধানমন্ত্রী
২৪ ঘণ্টায় নতুন করে মারা গেছেন ৬০২ জন। এর আগে রোববার ৬৫১ জনের মৃত্যু হয়। এ নিয়ে দেশটিতে প্রাণহানির সংখ্যা বেড়ে ৬ হাজার ৭৮ জনে দাঁড়িয়েছে। অপরদিকে থেমে নেই আক্রান্তের মিছিল। প্রতিনিয়ত প্রাণহানির তুলনায় আক্রান্ত হওয়ার হার কয়েকগুণ। তারই ধারাবাহিকতায় সোমবারও বেড়েছে আক্রান্তের সংখ্যা। চীনের বাহিরে সর্বোচ্চ মৃত্যুর দেশটিতে গত ২৪ ঘণ্টায় নতুন করে ৪ হাজার ৭৮৯ জন সংক্রমিত হয়েছে। আর এ নিয়ে ইতালিতে মোট আক্রান্তের সংখ্যা দাঁড়িয়েছে ৬৩ হাজার ৯২৭ জনে। আক্রান্ত ও প্রাণহানির এসব ঘটনা সবচেয়ে বেশি ঘটেছে দেশটির লম্বার্ডিয়া অঞ্চলে। এ পর্যন্ত ইতালিতে ২০ জন চিকিৎসকের মৃত্যু হয়েছে করোনায় আক্রান্ত হয়ে। ইতালির প্রধানমন্ত্রী জুসেপ্পে কন্তের কণ্ঠে তাই হতাশা ও ভেঙে পড়ার সুর। টুইটারে তিনি বলেছেন, আমরা সমস্ত নিয়ন্ত্রণ হারিয়ে ফেলেছি। আমরা শারীরিক ও মানসিকভাবে মারা গেছি। আর কী করতে হবে তা আমরা জানি না। পৃথিবীর সমস্ত সমাধান শেষ হয়ে গেছে। এখন একমাত্র সমাধান আকাশের কাছে। তার এ বক্তব্য বিশ্ববাসীকে নাড়া দিয়েছে।