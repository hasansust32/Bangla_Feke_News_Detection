snpsports24.com
2017-07-12 12:54:00
F
Sports
বিসিবি
related
লন্ডনে তামিমের স্ত্রীর উপর এসিড নিক্ষেপের চেষ্টা, ফিরলেন দেশে
লন্ডনে সন্ত্রাসীদের হামলার শিকার হতে হয়েছে বাংলাদেশ দলের ড্যাশিং ওপেনার তামিম ইকবাল। উগ্রবাদীদের হামলার শিকার তামিম স্ব-পরিবারে দৌড়ে প্রাণ বাঁচিয়েছেন। এসময় সন্ত্রাসীরা তার স্ত্রীর উপর এসিড নিক্ষেপেরও চেষ্টা করে। বিভিন্ন সূত্র জানিয়েছে, কাউন্ট লিগে এসেক্সের হয়ে ৮টি ম্যাচ খেলার জন্য তামিম স্ব-পরিবারে দলটির সঙ্গে যোগ দেন। কিন্তুু এক ম্যাচ খেলেই তিনি দেশে ফিরে আসার সিদ্ধান্ত নেন। বিসিবি সূত্র বিষয়টি নিশ্চিত করেছে। বিভিন্ন সূত্র জানায়, তামিম দলের হয়ে প্রথম ম্যাচ খেলার পর দিন সোমবার ঘটে হামলার ঘটনাটি। মুসলিম বলে লন্ডনে উগ্রবাদীদের রোষানলে পড়েছিলেন মারকুটে ওপেনার তামিম ইকবাল ও তার পরিবার। তামিমের স্ত্রী হিজাব পড়াতেই ক্ষেপে যায় সেখানকার উগ্রবাদীরা। সোমবার স্থানীয় রেস্টুরেন্ট থেকে রাতের খাবার শেষ করে বাসায় ফিরছিলেন তামিম, তার স্ত্রী অয়েশা সিদ্দিকা ও পুত্র আরহাম। এসময় তামিমের স্ত্রী হিজাব পড়া ছিলেন। আর হিজাব পড়া দেখেই উগ্রবাদীরা তাদের তাড়া করে। লন্ডনে প্রায় মাসখানেক থাকতে হবে। আর এজন্যই একটি বাসা তাড়া সেখানে ভাড়া করছিলেন। বাসায় ফেরার পথেই হামলার মুখে পড়েন তামিম। উগ্রবাদী আক্রমণকারী তামিম ও তার স্ত্রীকে দৌড়ে ধরার চেষ্টা করে। এসময় তাদের হাতে অ্যাসিডও ছিল। তামিম ও তার স্ত্রী দৌড়ে পালিয়ে নিজেদের রক্ষা করেন। এই ঘটনার পরই  কাউন্টি দল ছেড়ে দেশে ফেরার সিদ্ধান্ত নেন তামিম। এসেক্সের হয়ে কাউন্টি খেলতে ৭ জুলাই পরিবারসহ লন্ডনে যান তামিম।  এখন না খেলেই তিনি দেশে ফিরছেন। উল্লেখ্য, ইউরোপের বিভিন্ন শহরে হিজাব পরিহিতদের উপর সন্ত্রাসী হামলার দিন দিন বাড়ছে। লন্ডনের পরিস্থিতি অবশ্য ভালো থাকলেও সেখানেও ইদানীং এ ধরনের ঘটনা ঘটছে। উগ্রাবদীরা অ্যাসিড দিয়ে আক্রমণ চালান হিজাব পরিহিতদের উপর। বিসিবি একটি সূত্র জানিয়েছে, গত রাতেই তামিম স্ব-পরিবারে ঢাকার বিমান ধরেছেন। আজই তাদের দেশে পৌছার কথা রয়েছে।
তামিমের চাচা আকরাম খান জানিয়েছেন, কেন তামিম হঠাৎ করে এমন সিদ্ধান্ত নিয়ে কাউন্টি ছেড়ে আসছেন, ঢাকায় আসার পর এনিয়ে কথা বলবেন তিনি। আকরাম খান তামিমের কাউন্টি দল ছাড়ার কারণ না বললেও বিসিবির একটি সূত্র থেকে জানা গেছে, লন্ডনে খ্রিস্টান উগ্রবাদীদের রোষানলে পড়েছিলেন তামিম ও তার পরিবার।
