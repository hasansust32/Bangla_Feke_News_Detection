prottashitoalo.com
2020-05-07 00:00:00
F
International
Reporter
related
আসল কিম মারা গেছেন, প্রকাশ্যে এসেছিলেন নকল কিম!
সকল গুজব উড়িয়ে দিয়ে উত্তর কোরিয়ার প্রেসিডেন্ট কিম জং উন গত শুক্রবার (১ মে) প্রায় ২০ দিন পর জনসম্মুখে এসেছিলেন। এর আগে বিভিন্ন সংবাদমাধ্যমে দাবি করা হয়েছে যে সংকটাপন্ন অবস্থায় আছেন কিম জং উন। ওইদিন রাজধানী পিয়ংইয়ংয়ের কাছে একটি সার কারখানার উদ্বোধনী অনুষ্ঠানে হাজির হন তিনি। সরকারি টিভি চ্যানেলের পর্দায় ভেসে ওঠে সেই দৃশ্য। তবে তার হঠাৎ করে প্রকাশ্যে আসা নিয়েও উঠছে প্রশ্ন। বলা হচ্ছে, আসল কিম জং উন নন, ছবি-ভিডিওতে তার ‘বডি ডাবল’কে দেখানো হয়েছে অবিকল কেউ। সামাজিক যোগাযোগ মাধ্যমে কিমের সাম্প্রতিক ছবি পোস্ট করে অনেকেই দাবি করেছেন জনসম্মুখে আসা কিম আসল নয়। সেখানে একটি ছবিতে কানের আকৃতি তুলনা করা হয়েছে। যেখানে স্পষ্ট পার্থক্য দেখা যাচ্ছে। তবে এর মধ্যে বেশির ভাগ কিমের ছবিই বেশ পুরনো। কিমের ডাবল বডির বিষয়ে প্রথম টুইট করেন চিনা ব্লগার জেনিফার জেং। এক টুইট পোস্টে তিনি দাবি করেছেন, মে দিবসে যে কিম জন সম্মুখে এসেছেন তিনি আসল কিম নন। ওই টুইটে জেনিফার জেন বলেন,মে দিবসে যিনি প্রকাশ্যে এসেছেন তিনি কি আসল! ৪টি জিনিস দেখতে হবে- ১)দাঁত, ২)কান, ৩)চুল ও ৪)তার বোন। এদিকে কিমকে নিয়ে সাধারণ মানুষের মধ্যেও তৈরি হয়েছে এমন প্রশ্ন। এ নিয়ে আরেকজন টুইটে লিখেছেন, আমার মনে হয় সে মারা গেছেন এবং তার অবিকল কাউকে সেখানে আনা হয়েছে। কিমের সাম্প্রতিক ছবি দেখে সন্দেহ প্রকাশ করেছেন যুক্তরাজ্যের সাবেক এমপি লুইস মেনশ।এক টুইট বার্তায় তিনি বলেন, এটা ওই মানুষটি না। তবে আমি তর্কে যাবো না। তার দাঁতের আকার এবং ঠোঁটের উপরে কিউপিড বো সম্পূর্ণ আলাদা। আরও পড়ুন- যুক্তরাষ্ট্রে করোনা নিয়ে গবেষণা করা চীনা অধ্যাপককে গুলি করে হত্যা কিমের পূর্বের ছবিগুলোর সঙ্গে সার কারখানা উদ্বোধনের ছবির বেশকিছু অমিল রয়েছে। যেগুলো এ সন্দেহকে আরও উসকে দিয়েছে। নতুন ছবিতে কিমকে বেশ স্থুল দেখাচ্ছে। এছাড়া তার কান ও মুখের আকৃতি, চুলের স্টাইল ও দাঁতের মাঝেও তাৎপর্যপূর্ণ পরিবর্তন দেখা যাচ্ছে। যদিও ওই চীনা ব্লগারের মন্তব্য নিয়ে কোনো প্রতিক্রিয়া দেয়নি পিয়ংইয়ং। মন্তব্য করেনি দক্ষিণ কোরিয়াও। কিমের অজ্ঞাতবাসের সময়ই ৫০ জনের চিকিৎসক প্রতিনিধি দল পাঠিয়েছিল চীন। তবে সেই প্রসঙ্গে পরবর্তী সময়ে কোনো রিপোর্ট পাওয়া যায়নি। দীর্ঘদিন ধরেই অত্যধিক ধূমপান, স্থুলতাসহ বেশকিছু সমস্যা নিয়ে ভুগছিলেন কিম। তার ওপর ছিল মাত্রাতিরিক্ত কাজের চাপ। এর জের ধরেই হৃ দযন্ত্রে অস্ত্রোপচার এবং তারপর থেকেই গুরুতর অসুস্থ। কিম মারা গেছেন বলেও গুজব ছড়িয়ে পড়ে। এ নিয়ে বিশ্বের বিভিন্ন গণমাধ্যমে জল্পনা-আলোচনা চলে। কোনো কোনো প্রতিবেদনে তার মৃত্যুর আশঙ্কাও করা হয়েছে। তবে দক্ষিণ কোরিয়ার সরকারি কর্মকর্তারা বারবারই বলছেন, কিম বেঁচে আছেন, ভালো আছেন।