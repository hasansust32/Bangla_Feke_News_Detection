bdexclusivenews.blogspot.com
2018-03-21 02:41:00
F
National
স্বরাষ্ট্রমন্ত্রী
related
২২ মার্চ সারাদেশের গুরুত্বপূর্ণ শহরে সব ধরনের ব্যাগ বহন নিষিদ্ধ
স্বল্পন্নোত দেশ হতে উন্নয়নশীল দেশে উত্তরণ উপলক্ষে ২২ মার্চ জাতীয়ভাবে গ্রহণ করা হয়েছে বিভিন্ন কর্মসূচি। এ কর্মসূচি বাস্তবায়নে সার্বিক নিরাপত্তার স্বার্থে ঢাকা সহ সারাদেশের গুরুত্বপূর্ণ শহরে সকল প্রকার ব্যাক-প্যাকসহ সব ধরনের ব্যাগ বহন নিষিদ্ধ থাকবে। মঙ্গলবার সচিবালয়ের সভাকক্ষে সাংবাদিকদের এসব কথা জানান স্বরাষ্ট্রমন্ত্রী আসাদুজ্জামান খাঁন কামাল। এর আগে এই কর্মসূচি বাস্তবায়নে আইনশৃঙ্খলা বাহিনীর প্রধান ও স্বরাষ্ট্র মন্ত্রণালয়ের ঊর্ধ্বতন কর্মকর্তাদের সঙ্গে সভা করেন স্বরাষ্ট্রমন্ত্রী। তিনি বলেন, আমরা ওই দিন দেশব্যাপী এ অনুষ্ঠানে যেকোনো ধরনের নাশকতা এড়াতে সব ধরনের ব্যবস্থা গ্রহণের বিষয়ে সিদ্ধান্ত নিয়েছি। পিঠে এক প্রকার ব্যাগ বহন করা হয় যেটা ছাত্র বা যুবক শ্রেণীর ব্যক্তিরা এটা ব্যবহার করে। অনুষ্ঠানের দিন এ ধরনের কোনো ব্যাক-প্যাকসহ কোনো রকম ব্যাগ বহন করতে দেব না। ধারলো বস্তু, দাহ্য পদার্থ বা আগুন জ্বলাতে পারে এমন বস্তুও বহন করতে দেয়া হবে না। কারণ সারাদেশে এ দিন বিরাট জনবহুল সমাবেশ হবে। এজন্য আমরা আইনশৃঙ্খলা রক্ষায় সব ধরনের ব্যবস্থা গ্রহণ করার সিদ্ধান্ত নিয়েছি। ওইদিন বাংলাদেশ সচিবালয়ে বেলা ৩টার পর কেউ প্রবেশ করতে পারবে না। যারা প্রবেশ করে ভেতরে অবস্থান করবেন, তারাও বের হতে পারবেন না বলে জানান তিনি।
