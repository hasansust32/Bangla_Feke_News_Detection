desh.tv
2020-03-23 11:02:00
F
International
Reporter
Related
এখন একমাত্র সমাধান আকাশের কাছে: ইতালির প্রধানমন্ত্রী
ইতালিতে মৃত্যুর মহামারি লেগেছে। বাতাসে শুধু লাশের গন্ধ। উত্সবপ্রিয় ইতালিয়ানরা প্রাণ বাঁচাতে নিজেদের অবরুদ্ধ রেখেছেন যার যার ঘরে। সরকারের আদেশ মেনে সবাই নিজ ঘরে কোয়ারেন্টাইনে অবস্থান করছেন। প্রতিদিন লাশের সারি এতোই দীর্ঘ হচ্ছে যে লাশ সমাহিত করার লোক পাওয়া যাচ্ছে না। কঠোর প্রচেষ্টা চালিয়েও এখনো পরিস্থিতি নিয়ন্ত্রণে আনতে পারেনি ইতালি। গতকাল পর্যন্ত সেখানে আক্রান্ত হয়েছেন ৬০ হাজারের কাছাকাছি। মারা গেছে ৫ হাজার ৪৭৬ জন। ইতালির প্রধানমন্ত্রী জুসেপ্পে কন্তের কণ্ঠে তাই হতাশা ও ভেঙে পড়ার সুর। টুইটারে তিনি বলেছেন, আমরা সমস্ত নিয়ন্ত্রণ হারিয়ে ফেলেছি। আমরা শারীরিক ও মানসিকভাবে মারা গেছি। আর কী করতে হবে তা আমরা জানি না। পৃথিবীর সমস্ত সমাধান শেষ হয়ে গেছে। এখন একমাত্র সমাধান আকাশের কাছে। তার এ বক্তব্য বিশ্ববাসীকে নাড়া দিয়েছে। করোনা ভাইরাসে ইতালির মধ্যে সবচেয়ে বেশি আক্রান্ত হয়েছে লোম্বারদিয়া অঞ্চল। পরিস্থিতি নিয়ন্ত্রণে সামরিক বাহিনী নামানো হয়েছে। লকডাউন কার্যকর করতে সেখানে কাজ করছে সামরিক বাহিনী।