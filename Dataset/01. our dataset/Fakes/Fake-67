bn.banglafact.com
2017-07-01 17:58:00
F
International
reporter
related
মসজিদে বায়ুত্যাগের অপরাধে পাকিস্তানে যুবকের মৃত্যুদণ্ড
মসজিদে অতিরিক্ত বায়ুত্যাগের অপরাধে এক পাকিস্তানিকে মৃত্যুদণ্ড দিয়েছে দেশটির এক আদালত। এর আগেও অতিরিক্ত বায়ু নির্গত করার অভিযোগে তিনি ছয়টি মসজিদ থেকে অন্তত ১৭ বার বহিষ্কৃত হয়েছিলেন। মৃত্যুদণ্ড পাওয়া ওই যুবকের নাম মোহাম্মদ আল ওয়াহাবি (৩৩)। তার মারাত্মক পেট ফাঁপার সমস্যা রয়েছে বলে জানিয়েছেন চিকিৎসকরা। ইসলামাবাদ হেরাল্ডের প্রতিবেদন থেকে জানা যায়, গত রমজান মাসে মসজিদে অতিরিক্ত বায়ু নির্গত করার অপরাধে সেই পাকিস্তানি যুবককে মৃত্যুদণ্ড দেওয়া হয়। রমজান মাসকে মুসলমানদের সবচেয়ে গুরুত্বপূর্ণ ধর্মীয় উৎসব বর্ণনা করে রায় ঘোষণাকারী পাকিস্তানি বিচারক বলেন, অভিযুক্ত ব্যক্তি মারাত্মক ধর্ম অবমাননা করেছেন। তিনি একবার ৫৩ জন মুসল্লিকে মসজিদ ছাড়তে বাধ্য করেছেন। তার কঠোর বিচার হওয়া উচিত। তবে বিচারক শাস্তির ক্ষেত্রে নমনীয়তা দেখিয়েছেন বলে জানান! শিরোশ্ছেদ বা পাথর নিক্ষেপ করে মৃত্যুদণ্ড কার্যকরের মধ্যে যে কোন একটাকে বাছাই করার স্বাধীনতা দেওয়া হয়েছে সেই যুবককে।
