sylhettoday24.news
2018-02-20 05:13:00
F
International
জি নিউজ
related
মান্দারিনকে অফিসিয়াল ভাষা করছে পাকিস্তান!
পাঞ্জাবি, সিন্ধি, পশতুসহ নিজ দেশের বেশ কটি ভাষার অফিসিয়াল স্বীকৃতি নেই পাকিস্তানে। অথচ স্বীকৃতি পাচ্ছে চীনের ভাষা।  দেশটির পার্লামেন্টের উচ্চকক্ষ সিনেটে এমন একটি প্রস্তাব উঠেছে বলে খবর কয়েকটি গণমাধ্যমের। উর্দু ছাড়া আরবি আর ইংরেজিও পাকিস্তানের অফিসিয়াল ভাষা। মান্দারিনকে অফিসিয়াল ভাষা করার কারণ অবশ্য অর্থনৈতিক। দুদেশের  সংযোগ আরও সহজ করতে এই উদ্যোগ নেওয়া হয়েছে বলে পাকিস্তানের কয়েকটি গণমাধ্যম খবর দিয়েছে। পাকিস্তানি সংবাদমাধ্যম ডন বলছে, চীনা ভাষা শিখতে পাকিস্তানিদের আগ্রহ রয়েছে। মান্দারিন শিখলে ব্যাপক পরিমাণে চাকরি সুযোগ রয়েছে বলে মনে করেন তারা। এদিকে ভারতীয় সংবাদমাধ্যম জি নিউজের খবরে বলা হয়েছে, মান্দারিনকে পাকিস্তানের সরকারি ভাষার স্বীকৃতি দেয়ার প্রতিবেদনটি সঠিক নয়। মান্দারিন ভাষা শেখার প্রতি পাকিস্তানের জনগণকে উৎসাহী করার পদক্ষেপ নেয়া হচ্ছে তবে এটিকে পাকিস্তানের সরকারি ভাষা করা হচ্ছে না বলেও কিছু কিছু গণমাধ্যমের খবরে বলা হয়েছে।
