famousnews24.com
2017-10-15 00:00:00
F
National
reporter
related
শান্তিতে নোবেল পুরস্কার পাচ্ছেন শেখ হাসিনা!
মিয়ানমারের রাখাইন থেকে বাংলাদেশে ছুটে আসা রোহিঙ্গা মুসলিমদের আশ্রয় দিয়ে নজির স্থাপনের জন্য প্রধানমন্ত্রী শেখ হাসিনা এখন সারাবিশ্বে আলোচিত। নির্যাতন রোহিঙ্গা অনুপ্রবেশকারীদের সার্বিক সহায়তাসহ মায়ার বন্ধনে আবদ্ধ করায় শেখ হাসিনাকে মানবতার প্রতীক হিসেবে মনে করছেন বিশ্ব নেতারা। একইসঙ্গে আওয়ামী লীগ সরকারের এমপি-মন্ত্রীসহ নেতাকর্মীরাও মনে করছেন মানবতার অনন্য উদাহরণ প্রধানমন্ত্রী শেখ হাসিনা। দেশের জনগণের সব বিপদ-আপদে যাকে পাশে পেয়েছে তিনি হলেন শেখ হাসিনা, যার সারাটা জীবনই কাটছে মানবতার সেবায়। শুধুমাত্র রোহিঙ্গাদের পাশেই নয় দেশের প্রতিটি জনগণের পাশে মানবতা আশ্রয় নিয়ে দাঁড়ান তিনি। দেশের প্রাকৃতিক দুযোগ থেকে শুরু করে সব রকম অসহায় মুহূর্তে শেখ হাসিনাকে পাশে পেয়েছে জনগণ। আগামীতে একইভাবে প্রধানমন্ত্রী জনগণের সেবায় নিজেকে নিয়োজিত রাখবেন। দলের সিনিয়র নেতারা বলেন, এবারের রোহিঙ্গা ইস্যুতে বিশ্বের অনেক দেশই মিয়ানমারকে সমর্থন করলেও আমাদের প্রধানমন্ত্রী মানবতার সেবায় এগিয়ে এসেছেন। রোহিঙ্গাদের দেখতে স্বশরীরে গেছেন। তাদের দেখে অশ্রুসিক্ত হয়েছেন। একইসঙ্গে সার্বিক সহযোগিতার আশ্বাসসহ পাশে থাকার প্রতিশ্রুতিও দিয়েছেন। বিশ্ব নেতারাও প্রধানমন্ত্রী শেখ হাসিনার এমন অবদানে বিমুহিত। শান্তির এবং মানবতার দূত মনে করছেন তারা। রোহিঙ্গা ইস্যুতে মানবিকতা এবং শান্তির অনন্য নজির স্থাপনের জন্য বাংলাদেশের প্রধানমন্ত্রী শেখ হাসিনাকে শান্তিতে নোবেল পুরস্কারে ভূষিত করার দাবি করছেন সরকার ও বিরোধী দলের সংসদ সদস্যরা। গত সোমবার রাতে কার্যপ্রণালী-বিধির ১৪৭ (১) বিধি অনুযায়ী সাধারণ প্রস্তাব উত্থাপন করেন সাবেক পররাষ্ট্র মন্ত্রী ডা. দীপু মনি। শান্তিতে নোবেল পুরস্কার দেয়ার দাবি করে আওয়ামী লীগের প্রেসিডিয়াম সদস্য, সাবেক বিমান ও বাণিজ্যমন্ত্রী কর্নেল (অব.) ফারুক খান এমপি ফেমাসনিউজ টোয়েন্টিফোর ডটকমকে বলেন, মাননীয় প্রধানমন্ত্রীর যে কর্মকাণ্ড বিশেষ করে মানবতার জন্য এবং নির্দিষ্ট করে রোহিঙ্গাদের ক্ষেত্রে তার নোবেল পুরস্কার পাওয়া উচিত। এর আগেও তিনি (প্রধানমন্ত্রী) যে কর্মকান্ড করেছেন পার্বত্য চট্টগ্রামের শান্তিচুক্তিসহ এগুলোর জন্য তিনি প্রত্যাশা করেন শান্তিতে নোবেল পুরস্কার পা্রয়ার জন্য। আমরা আশা করি এবার নোবেল কমিটি এ ব্যাপারটা বিবেচনায় নেবে। বিশেষ করে সারা পৃথিবীতে একট উদাহরণ সৃষ্টি করেছেন তিনি। যখন কোন রাষ্ট্র রোহিঙ্গাদের নিতে রাজি হয়নি সেখানে প্রধানমন্ত্রী বাংলাদেশের এতো কষ্ট থাকা সত্বেও রোহিঙ্গাদের গ্রহণ করেছেন এবং তাদের জন্য থাকা খাওয়ার ব্যবস্থা করে দিয়েছেন। সুতরাং এসব অবদানের জন্য প্রধানমন্ত্রীর নোবেল পুরস্কার পাওয়া উচিত। আওয়ামী লীগের যুগ্ম সাধারণ সম্পাদক মাহবুব-উল আলম হানিফ ফেমাসনিউজ টোয়েন্টিফোর ডটকমকে বলেন, রোহিঙ্গা ইস্যুতে প্রধানমন্ত্রী মানবতার যে অবদান রেখেছেন এর জন্য অবশ্যই তাকে নোবেল পুরস্কারে ভূষিত করা উচিত। প্রধানমন্ত্রী এখন শুধু বাংলাদেশেরই নেত্রী নয়, বিশ্ব নেতাদের সারিতেও তিনি। দেশের জনগণের মাঝে মানবতার প্রতীক মাননীয় শেখ হাসিনা। আমরা এবং দেশবাসীী আশা করে- শেখ হাসিনা এবার নোবেল পুরস্কার পাবেন। এটি শুধু আওয়ামী লীগ বা বাংলাদেশের মানুষেরই চাওয়া নয় মানবতার জন্য প্রধানমন্ত্রী শেখ হাসিনা শান্তিতে নোবেল পুরস্কার পাওয়ার যোগ্য বলে প্রস্তাব করেছেন বিশ্বের খ্যাতিমান চিন্তাবিদ এবং শিক্ষাবিদরা। রোহিঙ্গাদের পাশে প্রধানমন্ত্রী শেখ হাসিনার দাঁড়ানোর অবদানের কথা উল্লেখ করে ‘অক্সফোর্ড নেটওয়ার্ক অব পিস স্টাডিজ’ (অক্সপিসের) দুজন শিক্ষাবিদ ড. লিজ কারমাইকেল এবং ড. অ্যান্ড্রু গোসলার মনে করেন, বাংলাদেশের প্রধাণমন্ত্রী যেভাবে নির্যাতিত রোহিঙ্গাদের আশ্রয় দিয়েছেন তা সারাবিশ্বের জন্য এক অনুকরণীয় বার্তা। এরা দুজনই শেখ হাসিনাকে ‘মানবিক বিশ্বের প্রধান নেতা’ হিসেবে চিহ্নিত করেছেন। কলাম্বিয়া বিশ্ববিদ্যালয়ের পিস স্ট্যাডিজ বিভাগের তিন অধ্যাপক ড. অলডো সিভিকো, ড. দীপালী মুখোপাধ্যায় এবং ড. জুডিথ ম্যাটলফ যৌথভাবে শেখ হাসিনাকে বিশ্ব শান্তির দূত হিসেবে চিহ্নিত করেছেন। তারা মনে করেন, শেখ হাসিনা শান্তির নতুন বার্তা দিয়েছেন গোটা বিশ্বকে। পিস অ্যান্ড রিসার্চ ইনস্টিটিউটের প্রধান ড. হেনরিক উরডাল মনে করেন, বিশ্বশান্তি প্রতিষ্ঠায় অবদানের জন্য শেখ হাসিনাকেই বিশ্ব শান্তির নেতার মর্যাদা দেয়া উচিত। সত্যিকার অর্থেই যদি শান্তিতে অবদানের জন্য কোনো পুরস্কার থাকে তাহলে সে পুরস্কার পাওয়ার একমাত্র যোগ্য ব্যক্তি হলেন শেখ হাসিনা। রোহিঙ্গা মুসলমানদের ওপর নিপীড়নের প্রেক্ষাপটে গত এক সপ্তাহে স্ব স্ব দেশে অনুষ্ঠিত আন্তর্জাতিক বিভিন্ন সেমিনার এবং সভায় তারা এমন মন্তব্য করেন। তারা প্রত্যেকে নোবেল শান্তিতে পুরস্কার মনোনয়নের ক্ষেত্রে প্রত্যক্ষ এবং পরোক্ষভাবে ভূমিকা রাখেন। ১৯০১ সাল থেকে বিশ্ব শান্তিতে অবদানের জন্য আলফ্রেড নোবেলের উইল অনুযায়ী নোবেল শান্তি পুরস্কার প্রদান করা হয়। প্রতিবছর অক্টোবর মাসে শান্তিতে অবদানের জন্য নোবেল শান্তি পুরস্কার ঘোষণা হয়। ১০ ডিসেম্বর নরওয়ের ওসলোতে এক অনাড়ম্বর অনুষ্ঠানের মাধ্যমে পুরস্কার প্রদান করা হয়। প্রতিবছর আইপিইউ (ইন্টার পার্লামেন্টারি ইউনিয়ন) এর সদস্য, হেগের আন্তর্জাতিক আদালতের সদস্য, বিশ্বস্বীকৃত শিক্ষাবিদ প্রাক্তন নোবেল জয়ী এবং নোবেল কমিটির প্রাক্তন সদস্য প্রতিনিধিদের মধ্যে থেকে মনোনীতরা নোবেল শান্তি পুরস্কারের জন্য নাম প্রস্তাব করেন। প্রতিবছর ২০০ থেকে ২৫০ ব্যক্তির নাম আসে নোবেল কমিটির কাছে। কমিটির এক গোপন বৈঠকে চূড়ান্ত সিদ্ধান্ত নিয়ে অক্টোবরে নাম ঘোষণা করে। তবে অনেক সময়ই যোগ্যতার বদলে মার্কিন লবিং এবং রাজনৈতিক বিবেচনায় শান্তিতে নোবেল পুরস্কারের ক্ষেত্রে ভূমিকা রাখে বলে অভিযোগ রয়েছে। পার্বত্য শান্তি চুক্তির জন্য ১৯৯৯ সালে শেখ হাসিনার নাম শান্তিতে নোবেল পুরস্কারের সংক্ষিপ্ত তালিকায় এসেছিল বলে জানা যায়। ২০১২ সালে শেখ হাসিনা বিশ্ব শান্তির দর্শন ‘ জনগণের ক্ষমতায়ন’ জাতিসংঘে সর্বসম্মতভাবে গৃহীত হলে শান্তিতে নোবেল পুরস্কারের জন্য তার নাম বিবেচনায় আসে। শেখ হাসিনা ২০০৯ সালে এশিয়ার নোবেল হিসেবে স্বীকৃত ইন্দিরা গান্ধী পদকে ভূষিত হন। এছাড়াও তিনি প্লানেট ফিফটি ফিফটি, ‘এজেন্ট অব চেঞ্জ’ সাউথ সাউথ অ্যাওয়ার্ডসহ অসংখ্য জাতীয় এবং আন্তর্জাতিক পুরস্কারে ভূষিত হয়েছেন। বিশ্বশান্তি প্রতিষ্ঠায় তার ‘জনগণের ক্ষমতায়ন’ সারাবিশ্বে প্রশংসিত হয়েছে।