banglainsider.com
2020-05-07 14:14:00
F
International
Reporter
related
সামনে এসেছে নকল কিম, আসল কিম মৃত!
মৃত্যু নিয়ে জল্পনার অবসান ঘটিয়ে মে দিবস প্রকাশ্যে আসলেন উত্তর কোরিয়ার নেতা কিম জং উন। উদ্বোধন করলেন একটি সার কারখানার। সে দেশের সরকারি গণমাধ্যম ফলাও করে এই খবর প্রচার করলো। দেখা গেল ভিডিও এবং ছবিও। কিন্তু যিনি সামনে এলেন তিনি কি আসল নাকি নকল কিম এখন এই প্রশ্ন ঘুরপাক খাচ্ছে সামাজিক যোগাযোগ মাধ্যমে। এই প্রশ্নের মধ্যেই বিস্ফোরক দাবি করেছেন এক চীনা ব্লগার জেনিফার জেং। তিনি দাবি করেছেন, যিনি প্রকাশ্যে এসেছেন তিনি আসল কিম নন, তার বডি ডাবল অর্থাৎ, কিমের মতোই দেখতে একজনকে তার জায়গায় উপস্থাপন করা হয়েছে। এমনকী দাবির স্বপক্ষে ছবিও দিয়েছেন ওই ব্লগার। প্রসঙ্গত, কিম জং উনের বডি ডাবলের খবর এর আগেও প্রকাশ্যে এসেছে। যদিও ওই চীনা ব্লগারের মন্তব্য নিয়ে কোনও প্রতিক্রিয়া দেয়নি পিয়ংইয়ং। মন্তব্য করেনি দক্ষিণ কোরিয়াও। কিমের অজ্ঞাতবাসের সময় ৫০ জনের প্রতিনিধি দল পাঠিয়েছিল চীন। সেখানে চিকিৎসক ছিলেন অন্তত ১০ জন। তবে সেই প্রসঙ্গে পরবর্তীতে কোনও রিপোর্ট পাওয়া যায়নি। অনেকেই ধারণা করছেন যে, ওই দলটিই কাউকে কসমেটিক সার্জারির মাধ্যমে কিমের চেহারা দিয়েছেন। আর আসল কিম মারা গেছেন। তবে এ বিষয়ে কোনো প্রমাণ পাওয়া যায়নি। প্রসঙ্গত, আন্তার্জাতিক কিছু সংবাদমাধ্যমে দাবি করা হয়, অত্যধিক ধূমপান, স্থূলতা-সহ বেশ কিছু সমস্যা নিয়ে দীর্ঘদিন ধরেই ভুগছিলেন কিম জং উন। তার উপর ছিল মাত্রাতিরিক্ত কাজের চাপ। এর জেরেই হৃদযন্ত্রে অস্ত্রোপচার এবং তারপর থেকেই গুরুতর অসুস্থ কিম জং উন। এরপর তার মৃত্যুর খবরও জানায় কয়েকটি সংবাদ মাধ্যম।