dailyinqilab.com
2018-03-20 12:00:00
F
Politics
দ্য স্ট্যাটিসটিক্স
related
শেখ হাসিনা বিশ্বের দ্বিতীয় সেরা প্রধানমন্ত্রী নির্বাচিতবিশ্বের দ্বিতীয় সেরা প্রধানমন্ত্রী নির্বাচিত হওয়ায় শেখ হাসিনাকে অভিন্দন জানিয়েছে মন্ত্রীসভা।
সিঙ্গাপুরভিত্তিক গবেষণা প্রতিষ্ঠান ‘দ্য স্টাটিস্টিকস ইন্টারন্যাশনাল’ এর জরিপে তিনি বিশ্বের দ্বিতীয় সেরা প্রধানমন্ত্রী নির্বাচিত হয়েছেন। এছাড়া ২০১৮ সালের জন্য বাংলাদেশ ‘রিজিওনাল কনসালটেটিভ গ্রুপ (আরসিজি) চেয়ারম্যান নির্বাচিত হয়েছে। গতকাল সোমবার প্রধানমন্ত্রীর কার্যালয়ে অনুষ্ঠিত মন্ত্রিসভার নিয়মিত বৈঠকের শুরুতেই শেখ হাসিনাকে দুটি ইস্যুতে অভিনন্দন জানানো হয়। বৈঠক শেষে দুপুরে সচিবালয়ে সংবাদ সম্মেলনে মন্ত্রিপরিষদ সচিব মোহাম্মদ শফিউল আলম এ তথ্য জানান। তিনি বলেন, জাতিসংঘ বাংলাদেশকে উন্নয়নশীল দেশের স্বীকৃতি দেওয়ায় এবং বিশ্বের দ্বিতীয় সেরা প্রধানমন্ত্রী মনোনীত হওয়ায় মন্ত্রিসভায় শেখ হাসিনাকে অভিনন্দন জানানো হয়েছে। মন্ত্রিপরিষদ সচিব বলেন, সংযুক্ত আরব আমিরাত থেকে প্রকাশিত দৈনিক খালিজ টাইমসে প্রধানমন্ত্রীকে স্টার অব দি ইস্ট নামে অভিহিত করা হয়েছে। চ্যানেল ফোর মাদার অব হিউম্যানিটি নামে অভিহিত করেছে। তিনি বলেন, গত ১৫ মার্চ বাংলাদেশকে উন্নয়নশীল দেশের স্বীকৃতি দিয়েছে জাতিসংঘ। দীর্ঘদিন স্বল্পোন্নত দেশের তালিকায় থাকার পর উন্নয়নশীল দেশের স্বীকৃতি পেল বাংলাদেশ। প্রধানমন্ত্রীর বলিষ্ঠ নেতৃত্বে এ অর্জন সম্ভব হয়েছে। ২০১৮ সালের জন্য বাংলাদেশ ‘রিজিওনাল কনসালটেটিভ গ্রæপ (আরসিজি) এর চেয়ার নির্বাচিত। এদিকে বাংলাদেশ ২০১৮ সালের জন্য দুর্যোগ মোকাবেলায় সমন্বয় কার্যক্রম জোরদারকরণ সংক্রান্ত রিজিওনাল কনসালটেটিভ গ্রæপ (আরসিজি)-এর চেয়ারম্যান নির্বাচিত হয়েছে। ২০১৭ সালে এর চেয়ারম্যান ছিল সিংগাপুর। ওই বছরের ডিসেম্বরে সিংগাপুরে অনুষ্ঠিত সভায় বাংলাদেশ চেয়ার নির্বাচিত হয়। বাংলাদেশ চেয়ার নির্বাচিত হওয়ার ফলে সিংগাপুর সরকার বাংলাদেশের প্রধানমন্ত্রী শেখ হাসিনাকে সম্মানসূচক ক্রেস্ট উপহার দেন। এ ক্রেস্ট গতকাল সোমবার মন্ত্রিসভায় প্রধানমন্ত্রীর হাতে তুলে দেন দুর্যোগ ব্যবস্থাপনা ও ত্রাণ মন্ত্রী মোফাজ্জল হোসেন চৌধুরী মায়া, বীরবিক্রম, এমপি। মন্ত্রণালয়ের সচিব মোঃ শাহ্ কামাল এ সময় উপস্থিত ছিলেন।
