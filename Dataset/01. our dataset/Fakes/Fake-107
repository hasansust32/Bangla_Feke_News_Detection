bd-pratidin.com
2020-05-30 18:27:00
F
International
জিয়াও সেনমি মিনজি
Related
করোনা রোগীর পথ্য নিয়ে চাইনিজ গবেষকের পরামর্শ
প্রাণঘাতী করোনাভাইরাসে বিশ্বজুড়ে আক্রান্তের সংখ্যা ৩ লাখ ১৫ হাজার ২৬৭ জনে দাঁড়িয়েছে। সেইসঙ্গে মৃতের সংখ্যা ১৩ হাজার ৫শ’ ৯১ জন। প্রতিক্ষণে বাড়ছে আক্রান্ত ও মৃতের সংখ্যা। তবে আক্রান্তদের মধ্যে ৯৫ হাজার আটশ’ ৯২ জন সুস্থ হয়েছেন। এই ভাইরাসের মহামারীতে যখন স্তব্ধ পুরো বিশ্ব তখন এ থেকে সুস্থ হওয়ার পথ্য জানালেন চীনের জানজান ইউনিভার্সিটির মেডিকেল সাইন্স বিভাগের গবেষক জিয়াও সেনমি মিনজি। মিনজি বলেছেন, ‘করোনাভাইরাসে তেমন আতঙ্কিত হওয়ার কিছু নেই। শুধুমাত্র প্রচুর পরিমাণে ভিটামিন-সি জাতীয় খাবার গ্রহণ করতে হবে যাতে শরীরের রোগ প্রতিরোধ ক্ষমতা বাড়ে। করোনা থেকে বাঁচাতে পারে এক টুকরা লেবু আর এক কাপ গরম পানি। এক্ষেত্রে একটি লেবু টুকরা করে কেটে এক কাপ গরম পানিতে ফুটিয়ে নিতে হবে। লেবুর এই পানীয়টি শরীরে ভাইরাস ছড়িয়ে পড়া ঠেকায়। প্রতিদিন এই পানীয় পান করার পরামর্শ দিয়েছেন এই চাইনিজ গবেষক। এখন পর্যন্ত করোনাভাইরাসের কোনো প্রতিষেধক ও চিকিৎসা আবিষ্কার হয়নি জানিয়ে এর প্রতিরোধের উপায় জানিয়ে মিনজি আরও জানান, লেবুর এই পানীয়টি করোনা প্রতিরোধের পাশাপাশি প্রতিষেধক হিসেবেও কাজ করবে। এছাড়াও এটি শরীরের অন্যান্য ভাইরাস এবং ফ্লুর বিরুদ্ধেও লড়াই করতে সহায়তা করবে। লেবুর রসে রয়েছে কার্বলিক এসিড, যা উচ্চ রক্তচাপ কমায়। এমনকি বাতের ব্যথা ও রক্ত জমাট বাধার সমস্যা থেকে মুক্তি দেয়। উল্লেখ্য, চীনের উহান থেকে সাপ ও বাদুড়ের মাধ্যমে ছড়িয়েছে এ মহামারি রোগটি। সেখান থেকে গত বছরের ডিসেম্বরে সর্বপ্রথম করোনা ভাইরাসের আবির্ভাব ঘটে। এরপর এখন পর্যন্ত প্রায় ১৭৫ টির বেশি দেশে ছড়িয়ে পড়েছে এই ভাইরাস