madaripurdorpon.com
2020-03-24 00:00:00
F
International
Reporter
Related
করোনার সমাধান একমাত্র আকাশের কাছে: ইতালির প্রধানমন্ত্রী
বিশ্বের অধিকাংশ দেশেই ছড়িয়ে পড়েছে প্রাণঘাতী নভেল করোনাভাইরাস (কোভিড-১৯)। ভাইরাসটির উৎপত্তি স্থল চীনে এর তীব্রতা কমে আসলেও বিশ্বের অন্যান্য দেশে ভয়াবহ আকার ধারণ করেছে এটি। বিশেষ করে এটি তাণ্ডব চালাচ্ছে ইউরোপের দেশ ইতালিতে। বর্তমানে আক্রান্ত ও মৃতের সংখ্যায় চীনকে ছাড়িয়ে গেছে দেশটি। বিধ্বস্ত হয়ে পড়েছে দেশটির স্বাস্থ্যখাত। চলমান এই পরিস্থিতিতে অনেকটাই ভেঙ্গে পড়েছেন দেশটির প্রধানমন্ত্রী জোসেপ্পে কন্তেও। সম্প্রতি জাতির উদ্দেশ্যে টুইটারে দেয়া এক ভাষণে তিনি বলেছেন, ‘আমরা মহামারিটির ওপর নিয়ন্ত্রণ হারিয়ে ফেলেছি। আমরা শারীরিক ও মানসিকভাবে মারা গেছি। আর কী করতে হবে তা আমরা জানি না। পৃথিবীর সমস্ত সমাধান শেষ হয়ে গেছে। একমাত্র সমাধান আকাশের কাছে।’ তার এ বক্তব্য বিশ্ববাসীকে নাড়া দিয়েছে। স্তব্দ হয়ে গেছে পুরো বিশ্ব। ইতালিতে এখন পর্যন্ত ৬ হাজার ৭৭ জনের মৃত্যু হয়েছে, যা বিশ্বের অন্য যে কোনো দেশের চেয়ে অনেক বেশি। এছাড়া আক্রান্ত হয়েছে ৬৩ হাজার ৯২৭ জন। করোনাভাইরাসে ইতালির মধ্যে সবচেয়ে বেশি আক্রান্ত হয়েছে লোম্বারদিয়া অঞ্চল। পরিস্থিতি নিয়ন্ত্রণে সামরিক বাহিনীকে তলব করা হয়েছে। মূলত লকডাউন কার্যকর করার প্রক্রিয়ায় অংশ নিচ্ছে সামরিক বাহিনী।