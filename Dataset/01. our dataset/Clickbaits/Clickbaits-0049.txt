www.somoyerkonthosor.com
2018-09-30T16:47:44+00:00
Clickbaits
Luring
Reporter
Not Related
সম্পর্কের মেয়াদ কতদিন, জানাবে যন্ত্র!
লাইফস্টাইল ডেস্ক: বর্তমানের কর্মব্যস্ত জীবনে সমস্যা প্রায় সব সম্পর্কেই রয়েছে। যারা সমস্যার সঙ্গে একজোট হয়ে মোকাবিলা করে মানিয়ে নিতে পারছেন, তাদের সম্পর্ক দীর্ঘস্থায়ী হচ্ছে। আর যারা সমস্যার সঙ্গে মানিয়ে চলতে পারছেন না, সামঞ্জস্য রক্ষা করতে পারছেন না, তাদের সম্পর্ক ভেঙে যাচ্ছে।কোন সম্পর্ক আপাত দৃষ্টিতে খুব প্রাণোচ্ছল, স্বাভাবিক মনে হলেও এমনটা হতেই পারে যে, সেই সম্পর্কেও কারও মনে হতেই পারে যে সে হয়তো একটু বেশিই আত্মত্যাগ করছে। কিন্তু তার এই ভাবনাটা সে বলে উঠতে পারছে না তার সঙ্গীকে। এই পরিস্থিতিতে সম্পর্কের বাইরেটা খুব প্রাণোচ্ছল দেখালেও, ভেতরে ভেতরে সব সময় একটা উৎকণ্ঠা কাজ করতে থাকে। সব সময় মনের মধ্যে একটা নিরাপত্তাহীনতা কাজ করে। ভাবনা কিসের? এখন প্রযুক্তিই বলে দেবে কতদিন টিকবে আপনার প্রেম।আর্টিফিশিয়াল ইন্টেলিজেন্স বা কৃত্রিম বুদ্ধিমত্তাকে কাজে লাগিয়ে সম্পর্কের মেয়াদ ঠিক কতদিন, তা জানার উপায় আবিষ্কার করেছেন একদল মার্কিন গবেষক। ‘ইউনিভার্সিটি অফ সাদার্ন ক্যালিফোর্নিয়া’-র একদল গবেষক ১৩৪ যুগলের মধ্যে আর্টিফিশিয়াল ইন্টেলিজেন্স`র মাধ্যমে পরীক্ষা চালিয়ে নিশ্চিত হয়েছেন যে, আর্টিফিশিয়াল ইন্টেলিজেন্স বা কৃত্রিম বুদ্ধিমত্তাকে কাজে লাগিয়ে সম্পর্কের মেয়াদ কতদিন তা বলে দেওয়া সম্ভব।গবেষকরা জানান, প্রেমিক-প্রেমিকারা সারাদিনে কত ক্ষণ কথা বলেন, কোন ভঙ্গিতে কথা বলেন, কোন কোন বিষয়ে কথা বলেন বা একে অপরের সঙ্গে কথা বলার সময় তাদের গলার স্বর কেমন থাকে, এই তথ্যগুলি আর্টিফিশিয়াল ইন্টেলিজেন্স নির্ভর যন্ত্রের মাধ্যমে পর্যালোচনা করা হয়। এই বিষয়গুলি বিস্তারিত বিশ্লেষণ করে এই যন্ত্র বলে দিতে পারে কোন সম্পর্ক কতদিন টিকবে।তবে ‘ইউনিভার্সিটি অফ সাদার্ন ক্যালিফোর্নিয়া’-র গবেষকদের এই যন্ত্রের ব্যাখ্যা কতটা নির্ভুল, তা নিয়ে যথেষ্ট সন্দেহ প্রকাশ করেছেন বিশ্বের অসংখ্য মনোবিজ্ঞানী ও মনোরোগ বিশেষজ্ঞরা।