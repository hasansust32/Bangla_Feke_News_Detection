www.gonews24.com
1566588292
Clickbaits
Luring
Reporter
Not Related
গুপ্তচর হয়ে পাকিস্তান যাচ্ছেন ইমরান হাশমি 
পাকিস্তানের বালুচিস্তান প্রদেশে ক্রমাগত বেড়ে চলেছে জঙ্গি কার্যক্রম। ভারতীয় গুপ্তচরদের বিরুদ্ধে লড়ার জন্য জঙ্গিদের উসকানি দিচ্ছে সেখানকার জঙ্গি নেতারা। বেশ কয়েকজন ভারতীয়কে ধরে অস্বাভাবিক নির্যাতন চালানো হচ্ছে। এবার তাদের সেখান থেকে উদ্ধার করতে অ্যাডোনিসকে পাঠিয়েছে ভারতীয় গুপ্তচর সংস্থা। অ্যাডোনিস ওরফে কবীর আনন্দ, তবে তাকে অ্যাডোনিস নামেই ডাকা হয়। অ্যাডোনিসকে সেখানে পাঠালেও জঙ্গিদের বিরুদ্ধে গোপনে লড়াই চালাতে গিয়ে সেও বিপদে পড়ে যায়। এবার সেখানে পাঠানো হয় আরও এক নারী গুপ্তচরকে। জমে ওঠে লড়াই।এমনই টানটান উত্তেজনাপূর্ণ গল্প নিয়ে নেটফ্লিক্স ইন্ডিয়াতে আসতে চলেছে ওয়েব সিরিজ 'বার্ড অফ ব্লাড'। সম্প্রতি প্রকাশ্যে এসেছে 'বার্ড অফ ব্লাড'র ট্রেলার। সেখানেই উঠে এসেছে এমন গল্প।ভারতীয় সংবাদমাধ্যম জিনিউজের এক প্রতিবেদনে বলা হয়, ওই ওয়েব সিরিজটি পরিচালনা করছেন ঋভু দাশগুপ্ত। তার পরিচালনায় 'বার্ড অফ ব্লাড' ওয়েব সিরিজে ভরাতীয় গুপ্তচর অ্যাডোনিসের ভূমিকায় দেখা যাবে ইমরান হাশমিকে। ওয়েব সিরিজে গুরুত্বপূর্ণ ভূমিকায় আরও দেখা যাবে বিনীত কুমার সিং, সবিতা ধুলিপালা, কীর্তি কুলকার্নি, জয়দীপ অহলওয়াত, রাজিত কাপুরসহ আরও অনেককেই।এই ওয়েব সিরিজটির প্রযোজনা করছে শাহরুখের 'রেড চিলিস এন্টারটেইনমেন্ট'। বাইলাল সিদ্দিকীর লেখা একটি বইয়ের ওপর ভিত্তি করেই তৈরি হয়েছেন ঋভু দাশগুপ্তর 'বার্ড অফ ব্লাড' ওয়েবসিরিজটি।