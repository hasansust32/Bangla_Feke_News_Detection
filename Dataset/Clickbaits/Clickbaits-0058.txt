www.gonews24.com
1537377018
Clickbaits
Luring
Reporter
Not Related
ব্যাটিংয়ে পাকিস্তান, ভারতের একাদশে দুই চমক
সম্মানরক্ষার লড়াই তো বটেই। ভারত-পাকিস্তান ম্যাচ মানে বরাবরের মর্যাদার লড়াইও। দুই দলই অদৃশ্য জাতীয় পতাকা সঙ্গে নিয়ে বাইশ গজে যায় বলেই এই ম্যাচ নিছক ব্যাট-বলের যুদ্ধে সীমাবদ্ধ থাকে না। ক্রিকেটার থেকে শুরু করে রক্তের গতি বেড়ে যায় সমর্থকদেরও। এমন গুরুত্বপূর্ণ ম্যাচটিতে প্রথমে টস ভাগ্যে জিতে ব্যাট করার সিদ্ধান্ত নিয়েছে পাকিস্তান দলনেতা সরফরাজ আহমদ। দুবাইয়ে বুধবার (১৯ সেপ্টম্বর) বাংলাদেশ সময় বিকাল সাড়ে পাঁচটায় মাঠে গড়াবে দুই চির প্রতিদ্বন্ধী ভারত-পাকিস্তানের ম্যাচটি। আজকের ম্যাচটি ভারতের জন্য দ্বিতীয় এবং পাকিস্তানের জন্য প্রথম।চিরপ্রতিদ্বন্ধী পাকিস্তানের বিপক্ষে ভারতীয় দলে এসছে দুই চমক। হংকংয়ের সাথে খেলা শার্দুল ঠাকুর ও অভিষিক্ত খলিল আহমদের পরিবর্তে আজ একাদশে জায়গা পেয়েছেন বুমরা ও হার্দিক পাণ্ডিয়া।পরিসংখ্যান বলছে, এশিয়া কাপে সফলতম দল ভারতই। এশিয়া কাপের মোট ১৩ বারে ছয় বার এই প্রতিযোগিতা জিতেছে ভারত। অন্যদিকে পাকিস্তান চ্যাম্পিয়ন হয়েছে মাত্র দু’বার। এশিয়া কাপে ভারত ও পাকিস্তান মোট ১২ বার মুখোমুখি হয়েছে। ভারত জিতেছে ছ’বার। হেরেছে পাঁচ বার। একবার নিষ্পত্তি হয়নি। এশিয়া কাপে শেষ দেখাতেও জিতেছে ভারত। ২০১৬ সালে ভারত পাঁচ উইকেটে হারিয়েছিল পাকিস্তানকে। তবে এসব পরিসংখ্যান। আজ মাঠের খেলায় যারা ভালো করবে তারাই এগিয়ে থাকেবে। তাই চোখ রাখুন ভারত-পাকিস্তান ম্যাচের দিকে।পাকিস্তান একাদশ: ইমাম-উল হক, ফখর জামান, বাবর আজম, শোয়েব মালিক, সরফরাজ আহমদ (অধিনায়ক), আসিফ আলী, শাদাব খান, ফাহীম, আমির, হাসান আলী, উসমান খানভারতের একাদশ: রোহিত শর্মা (অধিনায়ক), শিখর ধাওয়ান, আম্বাতি রাইডু, ধোনি, কার্তিক, যাদব, হার্দিক পাণ্ডিয়া, ভূবনেশ্বর, বুমরাহ, চাহাল ও কুলদিপ যাদব।