2020-02-18 00:00:00
jugantor.com
International
Clickbaits
Reporter
Related
জীবাণু অস্ত্র বানাতেই করোনা তৈরি চীনের
বায়োলজিক্যাল উইপন অর্থাৎ জীবাণু অস্ত্র বানাতেই করোনাভাইরাসটি তৈরি করেছিল চীন। ১৯৮১ সালে প্রকাশিত একটি রহস্য উপন্যাসে তার খোঁজ মিলেছে। ‘দ্য আইজ অব ডার্কনেস’ নামের ওই থ্রিলার উপন্যাসে ‘উহান-৪০০’ নামে একটি ভাইরাসের প্রসঙ্গ রয়েছে। চীনের উহানে ওই জীবাণু অস্ত্র কারখানা অবস্থিত এবং এ ভাইরাসটি মানুষের তৈরি অনুজীবের চারশতম সংস্করণ হওয়ায় এমন নামকরণ। ওই উপন্যাসের মার্কিন লেখক ডিন কুনৎজ লিখেছেন, ‘বায়োলজিক্যাল উইপন প্রোগ্রামের’ আওতায় চীনের সামরিক গবেষণাগারে এ ভাইরাসটি তৈরি করা হয়। সোমবার এ খবর দিয়েছে হংকংভিত্তিক ইংরেজি দৈনিক সাউথ চায়না মর্নিং পোস্ট। অস্ত্র ছাড়াই প্রাণঘাতী কোনো ভাইরাসের মাধ্যমে শত্রুপক্ষকে নিশ্চিহ্ন করে দেয়ার জন্যই মূলত এসব ভাইরাস তৈরি করা হয়। জৈবিক বিষাক্ত পদার্থ কিংবা ব্যাকটেরিয়া, ভাইরাস এবং ছত্রাকের মতো সংক্রামক অনুজীবের মাধ্যমে বায়োলজিক্যাল এসব অস্ত্র তৈরি করা হয় গণহারে মানুষ হত্যা কিংবা বিকলাঙ্গ করার উদ্দেশ্যে। টুইটারে এক ব্যক্তি প্রথম ওই উপন্যাসের একাংশ পোস্ট করলে মুহূর্তেই তা ভাইরাল হয়ে যায়। ড্যারেন অব প্লাইমাউথ নামের ওই টুইটার অ্যাকাউন্টে উপন্যাসের অংশবিশেষ পোস্ট করে লেখা হয়েছে, ‘আমরা অদ্ভুত এক পৃথিবীতে বাস করছি।’ টুইটারে উপন্যাসের যে ছবিটি প্রকাশিত হয়েছে তার কিছু অংশ লাল কালিতে চিহ্নিত করা। তাতে বলা হচ্ছে, ‘তারা (চীনা সামরিক বাহিনী) এটিকে উহান-৪০০ বলে, কারণ উহান শহরের ঠিক অদূরে তাদের উহান ইন্সটিটিউট অব ভাইরোলজি গবেষণাগারে এটি তৈরি করা হয়েছিল। গবেষণাগারটিতে এটি ছিল মানুষের তৈরি অনুজীবের চারশতম সংস্করণ।’ আরও বলা হয়, ‘এ ভাইরাসটি শুধু মানুষকে আক্রান্ত করবে। অন্য কোনো প্রাণীতে সংক্রমিত হবে না।’ সাউথ চায়না মর্নিং পোস্ট জানায়, ‘ওই উপন্যাসে ক্রিশ্চিয়া ইভানস নামের একজন শোকাহত মা তার সন্তান ড্যানির খোঁজ করছিলেন। ছেলে মারা গেছে নাকি বেঁচে আছে তা জানতেন না তিনি। অবশেষে মা হঠাৎ জানতে পারেন, ছেলে দুর্ঘটনাবশত মানুষের তৈরি বিষাক্ত অনুজীবে আক্রান্ত হয়ে উহানের একটি সামরিক গবেষণাগারে আটকা রয়েছেন। প্রসঙ্গত, বিশ্বে বায়োলজিক্যাল যুদ্ধের শুরু হয়েছিল অনেক আগেই। এছাড়া প্রভাবশালী দেশগুলোতে এই অস্ত্র তৈরির ইতিহাসও বেশ পুরনো। এ ধরনের যুদ্ধে অ্যানথ্রাক্স, ব্রুসেলোসিস, কলেরা, নিউমোনিক প্লেগ, টুলারেমিয়া, স্মলক্স, গ্ল্যান্ডার্সের মতো নানা ধরনের প্রাণঘাতী ভাইরাস এবং ব্যাকটেরিয়া একাধিকবার ব্যবহৃত হয়েছে। গোটা বিশ্বের জন্য করোনাভাইরাস এখন এক আতঙ্কের নাম। মানুষ থেকে মানুষে ছড়াতে সক্ষম নতুন এ ভাইরাস থেকে সৃষ্ট কোভিড-১৯ রোগে এখন পর্যন্ত চীনে এক হাজার ৭৭০ জন প্রাণ হারিয়েছেন।