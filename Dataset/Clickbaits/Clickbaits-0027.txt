www.banglanews24.com
2017-08-24T16:56:59+00:00
Clickbaits
Luring
Reporter
Not Related
নরওয়েজিয়ান ক্লাবে যোগ দিলেন ‘লিওনেল মেসি’!
প্রথমদিকে ক্রিস্টিয়ানো রোনালদোর সঙ্গে চুক্তি করার কথা ছিল। কিন্তু শেষ পযর্ন্ত এই সপ্তাহে লিওনেল মেসির সঙ্গে চুক্তি পাকাপোক্ত করেছে নরওয়েজিয়ার তৃতীয় বিভাগের ক্লাব ইক জানকেরেন!খবরটা শুনে হয়তো আপনি চমকে উঠতে পারেন। কিন্তু এটাই সত্যি। অবশ্য মেসি সমর্থকদের হতাশ হওয়ার কারণ নেই। নরওয়েজিয়ান ক্লাবটি বার্সেলোনার আর্জেন্টাইন জাদুকরের সঙ্গে চুক্তি করেনি। চুক্তি করেছে দেশটির ১৬ বছর বয়সী ফুটবলার ড্যানিয়েল আর নাটসেনের সঙ্গে। যিনি নিজের নাম কাতালান তারকা মেসির নামে রেখে ইতোমধ্যে নিজেও তারকাও বনে গেছেন। এলএমটেন’কে শ্রদ্ধা জানানোর জন্য নাটসেন নিজের নাম বদলে ‘লিওনেল মেসি’ রেখেছেন।এ ব্যাপারে ভিজি নামের এক নরওয়েজিয়ান পত্রিকাকে নাটসেন বলেন, ‘আমার নিজের নাম পরিবর্তনের জন্য পরিকল্পনা ছিল। লিওনেল মেসি আমার সবচেয়ে বড় আইডল এবং আমার ফুটবলের অনুপ্রেরণা। ওনাকে শ্রদ্ধা জানানোর জন্য এটা ছাড়া আমার আর কোনো চেষ্টা ছিল না।’কেবল নিজের নাম পাল্টে ক্ষান্ত হননি নাটসেন। মাঠে মেসির মতো খেলারও অনুকরণ করে যাচ্ছেন তিনি। অবশ্য সেই পথ পাড়ি দেওয়া যে এখনও বহুদূর তা স্বীকার করেছেন তরুণ মেসি, ‘আমি বলতে চাই যে, মাঠে তার (মেসি) মতো যাতে খেলতে পারি আমি সে চেষ্টাই করছি। তার কিছুটা মিল আমার দেখানো সম্ভব। কিন্তু আমার প্রতিভা সম্ভবত মহান সেই তারকার মতো নয়।’ভাগ্যিস ইক জানকেরেন মেসির সঙ্গে চুক্তি করে ফেলেছে। নয়তো ক্রিস্টিয়ানো রোনালদো ভক্তদের কপাল চাপড়াতে হতো। জানকেরেন ম্যানেজার রুনার বো এরিকসেন যে জুভেন্টাসের পর্তুগিজ উইঙ্গারকেও দলে আনতে চেয়েছিলেন! নাটসেনের ঘটনায় অবশ্য মজাই করেছেন এরিকসেন, ‘শুরুতে আমি মজা করেছিলাম যে, আমরা ক্রিস্টিয়ানো রোনালদোকে খুঁজছি। প্রথমবারের মতো মেসি (নাটসেন) অনূর্ধ্ব-১৬ ফুটবল খেলতে যাচ্ছে।’ইউরোপে সাধারণ মানুষদের তারকাদের নামে নাম পরিবর্তন নতুন কিছু নয়। এই বছরের শুরুর দিকে সুইডেনের ডেভিড লিন নামে এক স্পার্স সমর্থক নিজের নাম পরিবর্তন করে রাখতে চেয়েছিলেন ‘টটেনহাম’। লিন অবশ্য পরে হতাশই হয়েছেন। কারণ তার নাম পরিবর্তনের আবেদন বাতিল করে দেন কর্তৃপক্ষ।