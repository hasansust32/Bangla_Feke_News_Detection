prothombhor.net
2017-08-24T16:56:59+00:00
Clickbaits
Luring
Reporter
Not Related
ঢাকায় আসছেন মিস্টার বিন!
বাংলাদেশের দর্শকদের জন্য আবারও চমকপ্রদ খবর! যুক্তরাষ্ট্র এবং যুক্তরাজ্যের আগেই বাংলাদেশে মুক্তি পেতে যাচ্ছে অভিনেতা রোয়ান এ্যাটকিনসনের নতুন ছবি ‘জনি ইংলিশ স্ট্রাইকস এগেইন’! রোয়ান এ্যাটকিনসনকে মিস্টার বিন নামেই মানুষ চেনেন বেশি। এই চরিত্রে অভিনয় করেই বিশ্ব কাঁপিয়েছেন তিনি। এবার তাকে দেখা যাবে বাংলাদেশের বড় পর্দায়।দেশের দর্শকদের এই চমকটি দিচ্ছে স্টার সিনেপ্লেক্স। যুক্তরাজ্যে ৫ অক্টোবর এবং যুক্তরাষ্ট্রে ২৬ অক্টোবর ছবিটি মুক্তি পাবে। আর বাংলাদেশের স্টার সিনেপ্লেক্সে ছবিটি মুক্তি পাবে ২৮ সেপ্টেম্বর। ডেভিড কের পরিচালিত গোয়েন্দা কমেডিনির্ভর এ ছবির প্রধান চরিত্রে অভিনয় করেছেন রোয়ান এ্যাটকিনসন। এ ছাড়া বেন মিলার, এমা থম্পসনসহ আরো অনেকে রয়েছেন।ছবিতে রোয়ান এ্যাটকিনসনকে দুধর্ষ অথচ মজার গোয়েন্দা হিসেবে দেখা যাবে। কঠিন কঠিন সব রহস্যের অভিযান শক্তহাতে কমেডির সাথে জয় করবেন তিনি। ছবির ট্রেইলারে দেখা যায়, অ্যাটকিনসন মিসাইল ছুড়ছেন তো ফরাসি রেস্তোরাঁয় আগুন লাগিয়ে দিচ্ছেন! তার চারপাশের সবকিছুতে পুরো ওলট-পালট ঘটে যাচ্ছে, ব্রিটিশ প্রধানমন্ত্রী এমা থম্পসন তাকে বলছেন: দেশজুড়ে চরম বিশৃঙ্খল অবস্থা...’, কিন্তু জনি ইংলিশ নির্বিকার, নিষ্কম্প।’জনি ইংলিশ স্ট্রাইকস এগেইন’ ছবিটি ‘জনি ইংলিশ’ সিরিজের তৃতীয় ছবি। ২০০৩ সালে মুক্তি পেয়েছিল প্রথম ছবিটি, ‘জনি ইংলিশ’ নামেই। মুখ্য চরিত্রে অভিনয় করেছিলেন রোয়ান অ্যাটকিনসন। জনপ্রিয় এই ব্রিটিশ অভিনেতা যেখানে আছেন, সেখানে হাসতে হাসতে পেটে খিল তো লাগবেই। সেবার দারুণ ব্যবসাসফল হয়েছিল এই স্পাই কমেডি। সিরিজের দ্বিতীয় ছবি ‘জনি ইংলিশ রিবর্ন’-এও প্রধান চরিত্রে অভিনয় করেছেন অ্যাটকিনসন। আর তার বসের ভূমিকায় ছিলেন এক্স ফাইলস তারকা গিলিয়ান অ্যান্ডারসন। দ্বিতীয় ছবিটিও বক্সঅফিসে সুপারহিট ব্যবসা করে।জনি ইংলিশ এবং অ্যাটকিনসনের আরেক চরিত্র কিংবদন্তি মি. বিনের অ্যানিমেশন সিরিজ ১৯৫টি দেশে প্রচার হয়। তবে ৬৩ বছর বয়সী রোয়ান অ্যাটকিনসন আনুষ্ঠানিকভাবে ‘মি. বিন’ থেকে অবসর নিয়েছেন। আর ‘স্ট্রাইকস এগেইন’ও হয়তো জনি ইংলিশ হিসেবে এ অভিনেতার শেষ ছবি।