www.sonalinews.com
2017-08-24T16:56:59+00:00
Clickbaits
Luring
Reporter
Not Related
মিরাজ অবসরে গেলে বাংলাদেশে আসবেন হেটমায়ার!
ঢাকা : গোলকধাঁধায় পড়ে গেছেন শিমরন হেটমায়ার। ক্যারিবীয় এই ব্যাটসম্যান অফ স্পিনার মেহেদি হাসান মিরাজকে পড়তেই পারছেন না। বারবার তাঁর বলে আউট হতে হচ্ছে হেটমায়ারকে। একজন বোলার যখন কোনও ব্যাটসম্যানকে বারবার আউট করেন তখন সেই ব্যাটসম্যান হয়ে যান ওই বোলারের ‘বানি’। বারবার আউট করে হেটমায়ারকে বানিই বানিয়ে ফেলেছেন মিরাজ।প্রথম ওয়ানডের পর সামাজিক যোগাযোগের মাধ্যমে হেটমায়ারকে নিয়ে একটি ট্রল হয়েছিল। সেখানে দেখা যাচ্ছে, হেটমায়ার বাংলাদেশ সফর অসমাপ্ত রেখেই দেশে ফিরে যাচ্ছেন। কেন তিনি সফর অসমাপ্ত রেখে দেশে ফিরে যাচ্ছেন? হেটমায়ারের উত্তর, ‘মিরাজ অবসর নিলে আবার বাংলাদেশে আসব!’ শেষ ওয়ানডেতে ক্যারিবীয়রা হারার পর ব্যঙ্গ করা হয়েছে বাংলাদেশের অফ স্পিনারকে নিয়ে, ‘মিরাজের প্রিয় খাবার, মাছ-মাংস আর হেটমায়ার!’বাংলাদেশের বিপক্ষে সবশেষ টেস্ট সিরিজে চার ইনিংসের সবগুলোতেই মিরাজের বলে আউট হয়েছেন হেটমায়ার। ওয়ানডে সিরিজেও সেই ছবিটা বদলায়নি। শুধুমাত্র দ্বিতীয় ওয়ানডেতেই হেটমায়ারকে নিজের শিকার বানাতে পারেননি মিরাজ। তৃতীয় ও শেষ ম্যাচে তাঁকে ঠিকই ফিরিয়েছেন।আন্তর্জাতিক ক্রিকেটে মিরাজ ও হেটমায়ার একে অন্যের মুখোমুখি হয়েছেন মোট নয়বার। এর মধ্যে সাতবারই তাঁকে আউট করেছেন মিরাজ। হেটমায়ারকে বারবার ফেরানোর রহস্য কী? মিরাজ বললেন,‘ ও যখন ব্যাটিংয়ে আসে তখন হয়তো আমি বেশি সিরিয়াস থাকি। ও আমার বলে যেহেতু আউট হচ্ছে ওকে হালকাভাবে নিই না। আমি আরও বেশি সিরিয়াস থাকি। ভাবি যে, ও হয়তো আমার ওপর চড়াও হতে পারে। তাই ও যখন ব্যাটিংয়ে নামে আমার মনোযোগ তখন আরও বেড়ে যায়। হয়তো ও এখানে একটু পিছিয়ে থাকে বা আমি একটু এগিয়ে থাকি। এই কারণে হয়তো আমাকে খেলতে ওর একটু সমস্যা হচ্ছে।’কোনও নির্দিষ্ট খেলোয়াড়কে আউট করার বিশ্বরেকর্ড আছে গ্লেন ম্যাকগ্রার। তিনি টেস্টে সবচেয়ে বেশিবার আউট করেছেন সাবেক ইংলিশ অধিনায়ক মাইক আথারটনকে। ম্যাকগ্রার আগে রেকর্ডটা ছিল সাবেক ইংলিশ পেসার অ্যালেক বেডসারের। অস্ট্রেলিয়ার আর্থার মরিসকে তিনি আউট করেছেন ১৮ বার। শুধু ম্যাকগ্রা নন, ওয়েস্ট ইন্ডিজের সাবেক দুই পেসার কোর্টনি ওয়ালশ ও কার্টলি অ্যামব্রোস দুজনই আথারটনকে আউট করেছেন ১৭ বার করে!