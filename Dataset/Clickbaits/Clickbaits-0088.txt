2020-03-18 13:06:00
ajkal.in
International
Clickbaits
Reporter
Related
সারা বিশ্বে ইচ্ছাকৃত ভাবে করোনা ছড়াচ্ছে চীন’‌, চীনা রাষ্ট্রপতির বিরুদ্ধে মামলা দায়ের বিহারে
চীন থেকে গোটা বিশ্বে ছড়িয়ে পড়েছে করোনা ভাইরাস। করোনা ভাইরাস ছড়ানোর দায়ে চীনের রাষ্ট্রপতি শি জিংপিংয়ের নামে আদালতে দায়ের হল মামলা। বিহারের মুজফফরপুর আদালতে এই মামলা দায়ের করা হয়েছে বলে খবর মিলেছে। শুধু একা শি জিংপিং নয়, মামলা করা হয়েছে ভারতে চীনের রাষ্ট্রদূত সান উইডংয়ের বিরুদ্ধেও। বিহারের আদালতে মামলাটি দায়ের করেছেন সুধীর কুমার ওঝা নামে এক আইনজীবী। মামলাটি মুজফফরপুরের অতিরিক্ত চিফ জুডিশিয়াল ম্যাজিস্ট্রেট কোর্টে করেছেন ওই আইনজীবী। তাঁর দাবি, সারা বিশ্বে ইচ্ছাকৃত ভাবে এই মারণ ভাইরাস ছড়াচ্ছে চীন। আগামী ১১ এপ্রিল এই মামলার শুনানি হবে বলে জানিয়েছেন মামলাকারী। উল্লেখ্য, আমেরিকার তরফ থেকে প্রথম থেকেই দাবি করা হয়েছে, এই মারণ ভাইরাস চীনা ল্যাবরেটরি থেকেই ছড়িয়েছে। বায়োলজিক্যাল মারণাস্ত্র তৈরি করার স্বার্থেই এই ভাইরাস বানিয়েছে চীন। যদিও চীনের তরফ থেকে পাল্টা দাবি করা হয়েছে, তাদের দেশের নাম খারাপ করার জন্যই এই ভাইরাস চীনে ছড়িয়েছে আমেরিকা।