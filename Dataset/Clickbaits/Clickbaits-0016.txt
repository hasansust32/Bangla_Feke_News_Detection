www.bangladeshonline24.com
2018-09-16T13:02:36+00:00
Clickbaits
Luring
Reporter
Not Related
ক্রোম ও ফায়ারফক্স ডাউনলোড করতে মাইক্রোসফটের সতর্কতা
সফটওয়্যার জায়ান্ট মাইক্রোসফট ইতিমধ্যে নিজেদের এজ ব্রাউজারের প্রচারণা চালাতে শুরু করেছে।ব্যবহারকারী যখন গুগলের ক্রোম ব্রাউজার বা মজিলা ফায়ারফক্স ডাউনলোডের জন্য সার্চ দিতে চান তখন নিজেদের এজ ব্রাউজারের প্রচারণা চালায় প্রতিষ্ঠানটি। তবে এবার মাইক্রোসফট তাদের ব্রাউজার ইন্সটলের জন্য আরও কঠিন হচ্ছে।আর তাই ব্যবহারকারী ক্রোম বা ফায়ারফক্স ইন্সটল করতে গেলে একটি পপ আপের মাধ্যমে ‘সতর্ক’ করছে প্রতিষ্ঠানটি। উইন্ডোজ ১০-এ এই সতর্কবার্তা দেয়া হচ্ছে এবং গ্রাহককে মনে করিয়ে দেয়া হচ্ছে ‘ইতিমধ্যে তার ডিভাইসে এজ ব্রাউজার ইন্সটল করা রয়েছে।’আর পপ আপে লেখা টেক্সটে দাবি করা হচ্ছে, উইন্ডোজ ১০ অপারেটিং সিস্টেমের জন্য এজ ব্রাউজার দ্রুতগতির ও নিরাপদ। মাইক্রোসফট এক বিবৃতিতে জানিয়েছে, এ সতর্কবার্তা পরীক্ষামূলকভাবে অল্প কিছু গ্রাহকের কাছে পাঠানো হচ্ছে। তবে এ সতর্কতায় কোনো সফটওয়্যার ইন্সটল বন্ধ করে দেয়া হচ্ছে না।গ্রাহক চাইলে সেটিংস থেকে এ সতর্কবার্তা বন্ধ করে দিতেও পারবেন এবং গ্রাহকের ব্রাউজার পছন্দের ক্ষেত্রে পূর্ণ স্বাধীনতা রয়েছে বলেও বিবৃতিতে জানায় প্রতিষ্ঠানটি।